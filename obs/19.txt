====== 19. ነብያቱ ======

{{https://api.unfoldingword.org/obs/jpg/1/en/360px/obs-en-19-01.jpg}}

ኣብ ኩሉ ታሪኾም እንትንርእዮ እግዚኣብሄር ንእስራኤላውያን ኩሉሻዕ ነብያት ይልእኸሎም ነበረ። ካብ እግዚኣብሄር መልእኽቲ ሰሚዖም ነቶም ህዝቢ ይነግርዎም ነበሩ።

{{https://api.unfoldingword.org/obs/jpg/1/en/360px/obs-en-19-02.jpg}}

ኣኽኣብ ኣብ እስራኤል ምስ ነገሰ ኤልያስ ነብዪ ነበረ። ኣኽኣብ ባዓል ዝበሃል ነቶም ህዝቢ ናይ ሕሶት ኣምላኽ ከምልኹ ዘደፋፈረ ክፉእ ሰብ ነበረ። ኤልያስ ድማ ንኣኽኣብ፣ ‹‹ኣነ ክሳዕ ዝዛረብ ኣብ እስራኤል ጠሊ ዝብሃል ኣይክህሉን›› በሎ። እዚ ድማ ንኣኽኣብ ኣቘጥዖ።

{{https://api.unfoldingword.org/obs/jpg/1/en/360px/obs-en-19-03.jpg}}

ካብቲ ክቐትሎ ይደልዮ ዘሎ ካብ ኣኽእብ ንኽሕባእ እግዚኣብሄር ንኤልያስ ነገሮ። በብጊሓቱን በብምሸቱን ኣዕዋፍ ዝብላዕ እንጀራን ስጋን የምፅኡሉ ነበሩ። ኣኽኣብን ሰራዊቱን ንኤልያስ ደለይዎ። ክረኽብዎ ግና ኣይክኣሉን። እቲ ድርቂ ኣዝዩ ከቢድ ስለዝነበረ ሩባታት’ውን ነቐፀ።

{{https://api.unfoldingword.org/obs/jpg/1/en/360px/obs-en-19-04.jpg}}

ስለዚ ኤልያስ ናብ ካሊእ ዓዲ ከደ። ኣብታ ዓዲ ብምኽንያት እቲ ጥምየት ሓንቲ ሰበይቲ ምስ ወዳ ዝበልዕዎ ክውዳእ ቀሪቡ ነበረ። ይኹንእምበር ንኤልያስ ተኸናኸንዎ። ሕሩጭ ካበቲ ቁራዕ፣ ዘይት’ውን ካብቲ ዕትሮ ከምዘይጐድል ገይሩ መገቦም። በቲ እዋን ጥምየት ዝብላዕ ኣይሰኣኑን። ኤልያስ ኣብኡ ንሓያሎ ዓመታት ተቐመጠ።

{{https://api.unfoldingword.org/obs/jpg/1/en/360px/obs-en-19-05.jpg}}

ድሕሪ ሰለስተ ዓመትን ፈረቓን ማይ ክወቅዕ ከምዝዀነ ናብ መንግስቲ እስራኤል ከይዱ ንኣኽኣብ ክነግሮ እግዚኣብሄር ንኤልያስ ነገሮ። ኣኽኣብ ንኤልያስ ምስ ረአዮ፣ ‹‹ኣታ ፈጣር ፀገም መፂኻዶ!›› በሎ። ኤልያስ ድማ ከምዚ ኢሉ መለሰሉ፤ ‹‹ፀገም እትፍሕስስ ንስኻ ኢኻ! ነቲ ሓቀኛ ኣምላኽ ገዲፍካ ንባዓል ኣምሊኽካ ኢኻ፤ በል ሕዚ ናብ እምባ ቀርሜሎስ ነቶም ህዝቢ ኩሎም ኣክቦም።››

{{https://api.unfoldingword.org/obs/jpg/1/en/360px/obs-en-19-06.jpg}}

እቶም 450 ነብያት ባዓል ሓዊሱ ኩሉ ህዝቢ መንግስቲ እስራኤል ናብ እምባ ቀርሜሎስ ተኣከበ። ኤልያስ ነቶም ህዝቢ፣ ‹‹ክንደይ ሻዕ ኢኹም ሓሳብኩም እትለዋውጡ? እግዚኣበሄር ኣምላኽ እንትዀይኑ ንዕኡ ኣገልግሉ! ባዓል ኣምላኽ እንተዀይኑ ደማ ንዕኡ ኣገልግሉ!›› በሎም።

{{https://api.unfoldingword.org/obs/jpg/1/en/360px/obs-en-19-07.jpg}}

ብድሕሪኡ ኤልያስ ንነብያት ባዓል፣ ‹‹ሓደ ብዕራይ ሕረዱ’ሞ መስዋእቲ ጌርኩም ኣቕርብዎ፤ ነገር ግን ሓዊ ኣይተንድዱ። ኣነ’ውን ከምኡ ክገብር እየ። እቲ ብሓዊ መልሲ ዝህብ ኣምላኽ ንሱ ብሓቂ ኣምላኽ እዩ›› በሎም። ስለዚ ካህናት ባዓል መስዋእቲ ኣዳለዉ ሓዊ ግና ኣየንደዱን።

{{https://api.unfoldingword.org/obs/jpg/1/en/360px/obs-en-19-08.jpg}}

ድሕር’ዚ ነብያት ባዓል፣ ‹‹ዎ ባዓል፣ ስምዐና!›› ኢሎም ናብ ባዓል ፀለዩ። ሙሉእ መዓልቲ ድማ ዓው ኢሎም ክፅልዩ ወዓሉ፤ ነብሶም’ውን ብኻራ ባሕጨሩ፤ መልሲ ግን ኣይነበረን።

{{https://api.unfoldingword.org/obs/jpg/1/en/360px/obs-en-19-09.jpg}}

ኣብ መወዳእታ፣ ኤልያስ ንእግዚኣብሄር መስዋእቲ ኣዳለወ። ብድሕሪኡ ኣብቲ ስጋን ዕንጨይትን እቲ ዙርያ መሰውኢ ዘለዎ ምድሪ ኩሉ ክሳዕ ኣዝዩ ዝጥልቂ፣ ክልተ ገንኢ ሙሉእ ማይ ኣፍስሱሉ ኢሉ ነቶም ኣብኡ ዝነበሩ ህዝቢ ነገሮም።

{{https://api.unfoldingword.org/obs/jpg/1/en/360px/obs-en-19-10.jpg}}

ብድሕሪኡ ኤልያስ ከምዚ ኢሉ ፀለየ፤ ‹‹ኣምላኽ ኣብርሃምን ይስሃቕን ያእቆብን ዝዀንካ ያህዌ፣ ንስኻ ኣምላኽ እስራኤል ከምዝዀንካን ኣነ’ውን ኣገልጋሊኻ ከምዝዀንኩን ሎሚ መዓልቲ ኣርእየና። ንስኻ ብሓቂ ኣምላኽ ከምዝዀንካ እዚ ህዝቢ ምእንቲ ክፈልጥ መልሲ ሃበኒ።››

{{https://api.unfoldingword.org/obs/jpg/1/en/360px/obs-en-19-11.jpg}}

ሽዑ ድማ፣ ሓዊ ካብ ሰማይ ወደቐ፤ ነቲ ስጋን ዕንጨይቲን እምንን፣ ነቲ ኣብቲ ከባቢ መስዋእቲ ዝነበረ ማይ ኩሉ ኣቃፀሎ። እቶም ህዝቢ ነዚ ምስ ረአዩ ናብ መሬት ተደፊኦም፣ ‹‹ብሓቂ ያህዌ ኣምላኽ እዩ! ያህዌ ኣምላኽ እዩ!›› በሉ።

{{https://api.unfoldingword.org/obs/jpg/1/en/360px/obs-en-19-12.jpg}}

ብድሕሪኡ ኤልያስ፣ ‹‹ካብ ነብያት ባዓል ሓደ’ኳ ከየምልጥ!›› በለ። ስለዚ እቶም ህዝቢ ንነብያት ባዓል ሒዞም ቀተልዎም።

{{https://api.unfoldingword.org/obs/jpg/1/en/360px/obs-en-19-13.jpg}}

ብድሕሪኡ ኤልያስ ንንጉስ ኣኽኣብ፣ ‹‹ማይ ዝለዝወቅዕ ቀልጢፈካ ናብ ከተማ ተመለስ›› በሎ። ሽዑ ድማ ሰማይ ፀልመተ፤ ከቢድ ማይ ምውቃዕ ከኣ ጀመረ። ያህዌ ነቲ ድርቂ ደው ኣበሎ፣ ሓቀኛ ኣምላኽ ምዃኑ’ውን ኣረጋገፀ።

{{https://api.unfoldingword.org/obs/jpg/1/en/360px/obs-en-19-14.jpg}}

ድሕሪ ዘበን ኤልያስ፣ እግዚኣብሄር ነብዪ ክኸውን ኤልሳእ ዝተባህለ ነብዪ መረፀ። እግዚኣብሄር ብኤልሳእ ኣቢሉ ብዙሕ ተኣምራት ገበረ። ካፍቶም ተኣምራት እቲ ሓደ፣ ንእማን ኣብ ዝበሃል ኣዛዚ ሰራዊት ፀላኢ ክፉእ ሕማም ቈርበት ወፆ። ብዛዕባ ኤልሳእ ሰሚዑ ነበረ’ሞ ምእንቲ ክፍውሶ ንኤልሳእ ሓተቶ። ኤልሳእ ኣብ ሩባ ዮርዳኖስ ሸውዓተ ሻዕ ውፅእ እትው ክብል ንንእማን ነገሮ።

{{https://api.unfoldingword.org/obs/jpg/1/en/360px/obs-en-19-15.jpg}}

ብመጀመርታ ንእማን ኰርዩ ዕሽነት ስለ ዝመሰሎ ነቲ ኤልሳእ ዝነገሮ ኣይገበሮን። ደሓር ግና ሓሳቡ ቀዪሩ ኣብ ሩባ ዮርዳኖስ ኣትዩ ውፅእ እትው በለ። ካብቲ ሩባ ምስ ወፀ ድማ ካብ ሕማሙ ፈፂሙ ተፈወሰ። እግዚኣብሄር ፈወሶ።

{{https://api.unfoldingword.org/obs/jpg/1/en/360px/obs-en-19-16.jpg}}

እግዚኣብሄር ካልኦት ብዙሓት ነብያት ለኣኸ። ኩሎም ድማ እቶም ህዝቢ ጣዖታት ከየምልኹ፣ ንኻልኦት ፍትሕን ምሕረትን ክገብሩ ነገርዎም። እቶም ህዝቢ ክፉእ ምስርሖም እንተዘይገዲፎምን ንእግዚኣብሄር እንተዘይተኣዚዞምን እግዚኣብሄር ብኽፍኣቶም ከምዝፈርዶምን ከምዝቐፅዖምን እቶም ነብያት ኣጠንቀቕዎም።

{{https://api.unfoldingword.org/obs/jpg/1/en/360px/obs-en-19-17.jpg}}

መብዛሕትኡ ግዜ እቶም ህዝቢ ንእግዚኣብሄር ኣይተኣዘዙን። ነቶም ነብያት ከኣ ብፅቡቕ ኣይቀባበልዎምን ነበሩ። ሓድሓደ ግዜ ድማ ይቐትልዎም ነበሩ። ሓደ እዋን፣ ነብዪ ኤርምያስ ማይ ኣብዘይብሉ ዒላ ተደርብዩ ኣብኡ ክመውት ገዲፎምዎ ነበሩ። ኣብቲ ጕድጓድ ኣብ ዝነበረ ጭቃ እናኣተወ ምስ መፀ እቲ ንጉስ ራህርሀሉ’ሞ ቅድሚ ምሟቱ ካብ ጕድጓድ ጐቲቶም ከውፅእዎ ንኣገልገልቱ ኣዘዞም።

{{https://api.unfoldingword.org/obs/jpg/1/en/360px/obs-en-19-18.jpg}}

እቶም ህዝቢ ነቶም ነብያት እንትፀልእዎም’ኳ ንእግዚኣብሄር ኢሎም ምንባሮም ቀፀሉ። ንስሃ እንተዘይኣትዮም እግዚኣብሄር ከምዘጥፍኦም ነቶም ህዝቢ ኣጠንቀቕዎም። ከምኡ’ውን መሲሕ ከምዝመፅእ ስለ እቲ እግዚኣብሄር ዝሃቦ ተስፋ ነቶም ህዝቢ ኣዘኻኸርዎም።

//ታሪኽ መፅሓፍ ቅዱስ፡- ካብ 1ይ ነገሥት 16-18፤ 2ይ ነገሥት 5፤ ኤርምያስ 38።//
