====== 11. ፋሲጋ ======

{{https://api.unfoldingword.org/obs/jpg/1/en/360px/obs-en-11-01.jpg}}
	እግዚኣብሄር ንፈርኦን እስራኤላውያን እንተ ዘይሓዲጉ ካብ ሰባትን እንስሳታትን በኲሪ ተባዕታይ ዘበለ ኩሉ ከምዝቐትል ኣጠንቀቖ። ፈርኦን ነዚ’ውን ሰሚዑ ንእግዚኣብሄር ምእማንን ምእዛዝን ኣበየ።  

{{https://api.unfoldingword.org/obs/jpg/1/en/360px/obs-en-11-02.jpg}}

	እግዚኣብሄር ነቲ ብእኡ ዝኣመነ ዘበለ ኩሉ ሰብ “በዅሩ ውሉድ” ንምድሓን መገዲ ኣዳለወ። ነፍሲ ወከፍ ቤተሰብ ኣበር ዘይብሉ ገንሸል መሪጹ ሓረደ። 

{{https://api.unfoldingword.org/obs/jpg/1/en/360px/obs-en-11-03.jpg}}

	እግዚኣብሄር ንእስራኤላውያን ነቲ ደም ገንሸል ኣብ ልዳት ኣባይቶም ክለኽይዎ፡ ነቲ ስጋ ጠቢሶም ድማ  ብዘይ መባዅዕቲ ምስ ዝተሰንከተ ቅጫ ብቕልጡፍ ክበልዕዎ ኣዘዞም። ምስ በልዕዎ ከኣ ካብ ግብጺ ንምውጻእ ክዳለዉ ነገሮም።  

{{https://api.unfoldingword.org/obs/jpg/1/en/360px/obs-en-11-04.jpg}}
	እስራኤላውያን ከምቲ እግዚኣብሄር ክገብርዎ ዝኣዘዞም፡ ኩሉ ነገር ከምኡ ገበሩ። ፍርቂ ለይቲ ምስኰነ እግዚኣብሄር ኣብ ኩላ ግብጺ ብምሕላፍ በዅሪ ዝዀነ ተባዕታይ ኩሉ ቀተለ።  

{{https://api.unfoldingword.org/obs/jpg/1/en/360px/obs-en-11-05.jpg}}

	ልዳት ኣባይቲ እስራኤላውያን ኵሉ ብደም ተለኽዩ ነበረ፡፡ ስለዚ እግዚኣብሄር ነተን ኣባይቲ ሓለፈን። ኣብተን ገዛውቲ ዝነበረ ኵሉ ሰብ  ድማ ደሓነ። እስራኤላውያን ብምኽንያት እቲ ደም ገንሸል ደሓኑ።  

{{https://api.unfoldingword.org/obs/jpg/1/en/360px/obs-en-11-06.jpg}}

	ግብጻውያን ግን ብእግዚኣብሄር ኣይመኑን ነበሩ’ሞ ትእዛዛቱ ኣይፈጸሙን። ስለዚ እግዚኣብሄር ብኣባይቶም ብምሕላፍ፡ እግዚኣብሄር ኵሎም በዅሪ ተባዕትዮ ግብጻውያን  ቀተለ።  

{{https://api.unfoldingword.org/obs/jpg/1/en/360px/obs-en-11-07.jpg}}

	ኣብ ቤት ማእሰርቲ ካብ ዘሎ በዅሪ እሱር ጀሚሩ ክሳብ እቲ በዅሪ ፈርኦን ነፍሲ ወከፍ በዅሪ ግብጻዊ ሞተ። ካብቲ ዝነበሮም ሓዘን ዝተላዕለ ድማ፡ ኣብ ግብጺ ዝነበሩ ብዙሓት ሰባት ይብኽዩን የእውዩን ነበሩ።  

{{https://api.unfoldingword.org/obs/jpg/1/en/360px/obs-en-11-08.jpg}}

	በታ ለይቲ እቲኣ ፈርኦን ንሙሴን ንኣሮንን ጸዊዑ፡ “ንእስራኤላውያን ሒዝኩም ሕጂ ካብ ምድሪ ግብጺ ውጹ” በሎም። ግብጻውያን ድማ ንእስራኤላውያን ክወጹ ሃወኽዎም፡፡ 

//ታሪኽ መጽሓፍ ቅዱስ፡- ካብ ዘፀኣት 11፡1-12፡32።//
