====== 21. እግዚኣብሄር መሲሕ ከምዝልእኸሎም ተስፋ ሃበ ======

{{https://api.unfoldingword.org/obs/jpg/1/en/360px/obs-en-21-01.jpg}}

ገና ካብ መጀመርትኡ እግዚኣብሄር መሲሕ ክልእኽ ሓሰበ። እቲ ናይ መጀመርታ ተስፋ ናብ ኣዳምን ሄዋንን መፀ። ካብ ዘርኢ ሄዋን ርእሲ እቲ ተመን ዝቕጥቅጥ ከምዝውለድ ተስፋ ሃበ። ንሄዋን ዘታለላ ተመን ንሱ ሰይጣን ነበረ። እቲ ተስፋ ድማ እቲ መሲሕ ንሰይጣን ፈፂሙ ከምዝስዕሮ እዩ።

{{https://api.unfoldingword.org/obs/jpg/1/en/360px/obs-en-21-02.jpg}}

ብእኡ ኣቢሉ ወገናት ህዝብታት ዓለም ኩሎም በረከት ከምዝቕበሉ እግዚኣብሄር ንኣብርሃም ተስፋ ሃቦ። እዚ በረከት ከኣ እቲ መሲሕ እንትመፅእ ዝፍፀም ይኸውን። ንሱ ድማ ኣብ ዓለም ዘለዉ ኩሎም ወገናት ህዝብታት ክድሕኑ ይገብር።

{{https://api.unfoldingword.org/obs/jpg/1/en/360px/obs-en-21-03.jpg}}

ካልእ ግዜ ከም ሙሴ ዝበለ ነብዪ ከምዘልዕል እግዚኣብሄር ንሙሴ ተስፋ ሃቦ።እዚ ድማ ስለ እቲ ደሓር ዝመፅእ መሲሕ ዝተዋህበ ካልእ ተስፋ ነበረ።

{{https://api.unfoldingword.org/obs/jpg/1/en/360px/obs-en-21-04.jpg}}

ካብቶም ዘርኡ ሓደ ኣብ ህዝቢ እግዚኣብሄር ንጉስ ኰይኑ ንዘለኣለም ከምዝገዝእ እግዚኣብሄር ንዳዊት ተስፋ ሃቦ። እዚ ማለት ድማ እቲ መሲሕ ካብ ዘርኢ ዳዊት እቲ ሓደ እዩ ዝኸውን ማለት እዩ።

{{https://api.unfoldingword.org/obs/jpg/1/en/360px/obs-en-21-05.jpg}}

እግዚኣብሄር ሓዱሽ ቃልኪዳን ከምዝገብር ብነብዪ ኤርምያስ ኣቢሉ ተስፋ ሃበ፤ እዚ ቃልኪዳን ግና ከምቲ እግዚኣብሄር ኣብ ሲና ምስ እስራኤላውያን ዝገበሮ ዓይነት ቃልኪዳን ኣይኰነን። በቲ ሓዱሽ ቃልኪዳን እግዚኣብሄር ንሕጉ ኣብ ልቢ ህዝቡ እዩ ዝፅሕፍ፤ ህዝቡ ብውልቆም ንእግዚኣብሄር ይፈልጥዎ፤ ህዝቡ ይዀኑ፤ እግዚኣብሄር ድማ ሓጥያቶም ይቕረ ይብል። እቲ መሲሕ ድማ ሓዱሽ ኪዳን ይጅምር።

{{https://api.unfoldingword.org/obs/jpg/1/en/360px/obs-en-21-06.jpg}}

ከምኡ’ውን ነብያት እግዚኣብሄር እቲ መሲሕ ነብዪን ካህንን ንጉስን ከምዝኸውን ተዛረቡ። ነብዪ ቃል ኣምላኽ ዝሰምዕ’ሞ ነቲ ቃል ንህዝቡ ዝእውጅ ሰብ እዩ። እቲ እግዚኣብሄር ክልእኾ ዘተስፈዎ መሲሕ ፍፁም ነብዪ ይኸውን።

{{https://api.unfoldingword.org/obs/jpg/1/en/360px/obs-en-21-07.jpg}}

ካህናት እስራኤላውያን ኣብ ክንዲ ስለ ሓጥያቶም ዝበፅሖም መቕፃዕቲ ንእግዚኣብሄር መስዋእቲ የቕርቡ ነበሩ። እቶም ካህናት ስለ ህዝቦም ናብ እግዚኣብሄር ፀለዩ። እቲ መሲሕ ንርእሱ ፍፁም መስዋእቲ ገይሩ ንእግዚኣብሄር ዘቕርብ ሊቀኻህናት ይኸውን።

{{https://api.unfoldingword.org/obs/jpg/1/en/360px/obs-en-21-08.jpg}}

ንጉስ ኣብ መንግስቱ ዝገዝእን ኣብ ህዝቡ ዝፈርድን ሰብ እዩ። እቲ መሲሕ ብዘርኡ ብዳዊት ኣብ ዝፋን ዝቕመጥ ፍፁም ንጉስ ይኸውን። ኣብ መላእ ዓለም ድማ ይገዝእ፤ ኩልሻዕ ብቕንዕና ብምፍራድ ትኽክለኛ ውሳነ ይህብ።

{{https://api.unfoldingword.org/obs/jpg/1/en/360px/obs-en-21-09.jpg}}

ነብያት እግዚኣብሄር ስለ እቲ መሲሕ ብዙሕ ነገር ተነብዮም እዮም። ነብዪ ሚልክያስ እቲ መሲሕ ቅድሚ ምምፅኡ ዓብዪ ነብዪ ከምዝለዓል ኣቐዲሙ ተነበየ። እቲ መሲሕ ካብ ድንግል ከምዝውለድ ነብዪ ኢሳይያስ ተነበየ። ነብዪ ሚክያስ ድማ እቲ መሲሕ ኣብ ቤትልሄም እዩ ዝውለድ በለ።

{{https://api.unfoldingword.org/obs/jpg/1/en/360px/obs-en-21-10.jpg}}

ነብዪ ኢሳይያስ እቲ ነብዪ ኣብ ገሊላ ይነብር፤ ልቦም ንዝተሰብረ ሰባት ከኣ የፀናንዖም፤ ከምኡ’ውን ንምሩኻት ናፅነት፣ ንዝተኣስሩ ከኣ ሓርነት ይእውጅ። ከምኡ’ውን እቲ ነብዪ ነቶም ዝሓመሙን ነቶም ምስማዕን ምርኣይን ምዝራብን ወይ ድማ ምኻድ ዘይኽእሉን ህዝቢ ከምዝፍውሶም ተነበየ።

{{https://api.unfoldingword.org/obs/jpg/1/en/360px/obs-en-21-11.jpg}}

ከምኡ ድማ ነብዪ ኢሳይይስ እቲ መሲሕ ብዘይ ምኽንያት ከምዝፅላእን ተቓውሞ ከምዝበፅሖን ተነበየ። ካልኦት ነብያት ከኣ ነቲ መሲሕ ዝቐተሉ ክዳውንቱ ብዕጫ ከምዝማቐሉን ፈታዊኡ ኣሕልፉ ከምዝህቦን ኣቐዲሙ ተነበየ። ነብዪ ዘካርያስ ነቲ መሲሕ ኣሕሊፉ ዝህብ ሰብ ሰላሳ ቅርሺ ከምዝኸፍልዎ ተነበየ።

{{https://api.unfoldingword.org/obs/jpg/1/en/360px/obs-en-21-12.jpg}}

ከምኡ’ውን እቲ ነብዪ ብዛዕባ ኣማውታ እቲ መሲሕ ተዛረበ። ሰባት ጡፍ ከምዝብሉሉ፣ ከምዘላግፁሉን ከምዝወቕዕዎን ተነበየ። ምንም ስሕትት ዘይገበረ እንተዀነ’ኳ ክወግእዎን ብኸቢድ ሕማምን ስቓይን ይመውት።

{{https://api.unfoldingword.org/obs/jpg/1/en/360px/obs-en-21-13.jpg}}

ከምኡ ድማ ነብያት እቲ መሲሕ ፈፂሙ ሓጥያት ዘይብሉ ከምዝኸውን ተዛረቡ። ናይ ካልኦት ሰባት መቕፃዕቲ ንምቕባል ንሱ ሞተ። ንሱ ብምቕፅዑ ኣብ መንጎ እግዚኣብሄርን ሰባትን ሰላም የምፅእ። በዚ ምኽንያት እዚ ነቲ መሲሕ ምፅዳቕ ፍቓድ እግዚኣብሄር ነበረ።

{{https://api.unfoldingword.org/obs/jpg/1/en/360px/obs-en-21-14.jpg}}

እቲ መሲሕ ከምዝመውትን እግዚኣብሄር ካብ ምዉታት ከምዘትስኦን ነብያት ኣቐዲሞም ተዛረቡ። እግዚኣብሄር ብሞትን ትንሳአን እቲ መሲሕ ንሓጥያተኛታት ንምድሓን ሓሳቡ ብምፍፃም ነቲ ሓዱሽ ኪዳን ይጅምር።

{{https://api.unfoldingword.org/obs/jpg/1/en/360px/obs-en-21-15.jpg}}

እግዚኣብሄር ንነብያት ብዛዕባ እቲ መሲሕ ብዙሕ ነገራት ገለፀሎም፤ ነገር ግን እቲ መሲሕ እቶም ነብያት ኣብ ዝነበሩሉ ዘበን ኣይመፀን። እቲ ናይ መወዳእታ ትንቢት ምስተነገረ ድሕሪ 400 ዓመት፣ ኣብቲ ትኽክለኛ እዋን እግዚኣብሄር ነቲ መሲሕ ናብ ዓለም ይልእኾ።

//ታሪኽ መፅሓፍቅዱስ፡- ካብ ዘፍጥረት 3፡15፤ 12፡1-3፤ ዘዳግም 18፡15፤ 2ይ ሳሙኤል 7፤ ኤርምያስ 31፤ ኢሳይያስ 59፡16፤ ዳንኤል 7፤ ሚልክያስ 4፡5፤ ኢሳይያስ 7፡14፤ ሚክያስ 5፡2፤ ኢሳይያስ 9፡1-7፤ 35፡3-5፤ 61፡53፤ መዝሙር 22፡18፤ 35፡19፤ 69፡4፤ 41፡9፤ ዘካርያስ 11፡12-13፤ ኢሳይያስ 50፡6፤ መዝሙር 16፡10-11።//
