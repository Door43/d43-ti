====== 3. ማይ ኣይሂ ======

{{https://api.unfoldingword.org/obs/jpg/1/en/360px/obs-en-03-01.jpg}}

ድሕሪ ነዊሕ እውናት ኣብዛ ዓለም ብዙሕ ህዝቢ ይነብር ነበረ። ንሳቶም ድማ ኣዝዮም ክፉኣትን ሓየልትን ኰኑ። ክፍኣት ኣዝዩ እናበዝሐ ብምምፅኡ እግዚኣብሄር ንዓለም ብዘዕለቕልቕ ማይ ኣይሂ ከጥፍኣ ወሰነ።

{{https://api.unfoldingword.org/obs/jpg/1/en/360px/obs-en-03-02.jpg}}

ኖህ ግና ኣብ ቅድሚ እግዚኣብሄር መጐስ ረኸበ። ኖህ ካብቶም ኣብቲ ዘበን ዝነበሩ ሰባት ኩሎም ብዝበለፀ ፃድቕን ካብ ክፍኣት ዝረሓቐን ነበረ። እግዚኣብሄር ብዛዕባ እቲ ከውርዶ ዝሓሰቦ ማይ ኣይሂ ንኖህ ነገሮ። ዓብዪ መርከብ ክሰርሕ ድማ እግዚኣብሄር ንኖህ ነገሮ።

{{https://api.unfoldingword.org/obs/jpg/1/en/360px/obs-en-03-03.jpg}}

እግዚኣብሄር ንኖህ መርከብ ክስርሕ ነገሮ። ንውሒ እታ መርከብ ድማ 140 ሜትሮ፣ ወርዳ 23 ሜትሮ፣ ቁመታ ድማ 13.5 ሜትሮ ይዅን በሎ። እታ ኖህ ዝሰርሓ መርከብ ካብ ዕንጨይቲ ዝተሰርሐት ኰይና ብዓልቲ ሰለስተ ደብሪ፣ ብዙሕ ክፍልታትን መሳኹትን ዘለዋ ነበረት። እታ መርከብ ንኖህ ምስ ስድርኡ፣ ኣብ ምድሪ ዘለዉ እንስሳት በብዓይነቶም ካብ ማይ ኣይሂ ምእንቲ ክተዕቑቦም ነገሮ።

{{https://api.unfoldingword.org/obs/jpg/1/en/360px/obs-en-03-04.jpg}}

ኖህ ድማ ንእግዚኣብሄር ብምእዛዝ ከምቲ እግዚኣብሄር ዝነገሮ ኖህን ሰለስተ ደቁን ነታ መርከብ ሰርሕዋ። እታ መርከብ ኣዝያ ዓባይ ስለዝነበረት ክትስራሕ ብዙሕ ዓመታት ወሰደት። ኖህ ስለ እቲ ዝመፅእ ማይ ኣይሂ ንህዝቢ ኩሉ ብምጥንቃቕ ናብ እግዚኣብሄር ክምለሱ ይነግሮም ነበረ፤ ንሳቶም ግና ኣይኣመንዎን።

{{https://api.unfoldingword.org/obs/jpg/1/en/360px/obs-en-03-05.jpg}}

ኖህን ስድርኡን ንዓኣቶምን ነቶም እንስሳትን ዝኸውን እኹል ቀለብ ከዋህልሉ እግዚኣብሄር ኣዘዞም። ኩሉ ነገር ምስ ኣዳለዉ፣ ኖህን ሰበይቱን ሰለስቲኦም ተባዕትዮ ደቁን ኣንሳቶምን ናብቲ መርከብ ክኣትዉ ግዚኡ ከምዝዀነ ነገሮ። ናብታ መርከብ ሸሞንተ ሰባት ኣተዉ።

{{https://api.unfoldingword.org/obs/jpg/1/en/360px/obs-en-03-06.jpg}}

ካብ ማይ ኣይሂ ምእንቲ ከምልጡ ድማ እግዚኣብሄር ካብ ኩሎም ተባዕትዮን ኣንስትዮን እንስሳትን ኣዕዋፍን ወሲኹ ናብ ኖህ ሰደደ። ካብ ኩሎም ዓይነት እንስሳት ከኣ ንመስዋእቲ ዝዀኑ ሸሸውዓተ ተባዕትዮን ኣንስትዮን ናብታ ናይ ኖህ መርከብ ሰደዶም። ኩሎም ናብታ መርከብ ምስኣተዉ እግዚኣብሄር ባዕሉ ነቲ ማዕፆ እታ መርከብ ዓፀዎ።

{{https://api.unfoldingword.org/obs/jpg/1/en/360px/obs-en-03-07.jpg}}

ብድሕሪኡ እቲ ማይ ክወቅዕ ጀመረ፤ ብዘይ ምቊራፅ ድማ ን40 መዓልትን ለይትን ዘነበ። ካብ ምድሪ ከኣ ምንጪታት ይፍልፍሉ ነበሩ። ኣብ ኩላ ዓለም ዘሎ ነገር ኩሉ ብማይ ተዋሕጠ፤ እቶም ነዋሕቲ እምብታት እኳ ከይተረፉ ብማይ ተሸፈኑ።

{{https://api.unfoldingword.org/obs/jpg/1/en/360px/obs-en-03-08.jpg}}

ብዘይካ ኣብታ መርከብ ዝነበሩ ሰባትን እንስሳትን ኣብ ምድሪ ይነብር ዝነበረ ሰብ ኰነ እንስሳ ኩሉ ነገር ሞተ። እታ መርከብ ኣብቲ ማይ ብምስፋፍ ነቶም ኣብ ውሽጣ ዝነበሩ ነፍሳት ኩሎም ካብ ሞት ኣድሓነት።

{{https://api.unfoldingword.org/obs/jpg/1/en/360px/obs-en-03-09.jpg}}

እቲ ማይ ምውቅዑ ደው ምስበለ እታ መርከብ ንሓሙሽተ ኣዋርሕ ኣብ ማይ ሰፈፈት። ሽዑ ድማ እቲ ማይ ምንካይ ጀመረ። ሓደ መዓልቲ ከኣ እታ መርከብ ኣብ ርእሲ እምባ ዓረፈት፤ ይዅንእንበር ኩላ ዓለም ብማይ ተሸፊና ነበረት። ድሕሪ ሰለስተ ኣዋርሕ ድማ ጫፍ እምባታት ክርአዩ ጀመሩ።

{{https://api.unfoldingword.org/obs/jpg/1/en/360px/obs-en-03-10.jpg}}

ድሕሪ ኣርብዓ መዓልቲ እቲ ማይ ነቒፁ እንተዀይኑ ንምፍላጥ ኳዅ ዝበሃል ዓይነት ኣሞራ ለኣኸ። እቲ ኳዅ ናብዚን ናብቲን እናበለ እንተበረረ እኳ መዕረፊ ንቑፅ መሬት ኣይረኸበን።

{{https://api.unfoldingword.org/obs/jpg/1/en/360px/obs-en-03-11.jpg}}

ብድሕሪኡ ኖህ ርግቢት እትበሃል ዒፍ ለኣኸ። ንሳ’ውን እትዓርፍሉ መሬት ስለዘይረኸበት ናብ ኖህ ተመልሰት። ድሕሪ ሰሙን ኖህ መሊሱ ነታ ርግቢት ሰደዳ። ንሳ ድም ብኣፋ ቆፅሊ ኣውሊዕ ሒዛ ተመልሰት፤ ምኽንያቱ እቲ ማይ ጐዲሉ ተኽልታት ድማ ምጥጣዕ ጀሚሮም ስልዝነበሩ እዩ።

{{https://api.unfoldingword.org/obs/jpg/1/en/360px/obs-en-03-12.jpg}}

ድሕሪ ሰሙን ከኣ ኖህ ነታ ርግቢት መሊሱ ሰዳዳ፤ ሽዑ እትዓርፍሉ ስለዝረኸበት ተመሊሳ ኣይመፀቶን። እቲ ማይ ድማ ይነቅፅ ነበረ።

{{https://api.unfoldingword.org/obs/jpg/1/en/360px/obs-en-03-13.jpg}}

ድሕሪ ክልተ ወርሒ እግዚኣብሄር ንኖህ ንስኻን ስድራኻን ካብታ መርክብ ውፁ፤ ብዙሓት ደቅን ደቂደቅን ውለዱ፤ ንምድሪ ድማ ምልእዋ በሎ።

{{https://api.unfoldingword.org/obs/jpg/1/en/360px/obs-en-03-14.jpg}}

ኖህ ካብታ መርከብ ምስወፀ መሰውኢ ሰሪሑ ካብቶም ንመስዋእቲ ዝዀኑ እንስሳት ወሲዱ ንእግዚኣብሄር መስዋእቲ ኣቕረበ። እግዚኣብሄር ድማ በቲ መስዋእቲ ተሓጐሰ፤ ንኖህን ስድርኡን ከኣ ባረኾም።

{{https://api.unfoldingword.org/obs/jpg/1/en/360px/obs-en-03-15.jpg}}

እግዚኣብሄር በለ፤ ‹‹ሰባት ስለዝገብርዎ ክፉእ ነገር ንምድሪ መሊሰ ከየጥፍኣ ቃል ኣተኹ፤ ሰባት ካብ ንእስነቶም ጀሚሮም ሓጥያተኛታት እንትዀኑ’ኳ በዝሕዚ ንዓለም ብማይ ኣይሂ ኣየጥፍኣን።››

{{https://api.unfoldingword.org/obs/jpg/1/en/360px/obs-en-03-16.jpg}}

እግዚኣብሄር ምልክት ቃል ኪዳኑ ምእንቲ ክኸውን ቀስተደበና ሰርሐ። እቲ ቀስተደበና ኩልሻዕ ኣብ ሰማይ ይርአ። እግዚኣብሄር በዚ ቀስተደበና ንህዝቡ ዝኣተዎ ቃልኪዳን ይዝክሮ።

//ታሪኽ መጽሓፍ ቅዱስ፡- ካብ ዘፍጥረት 6-8//
