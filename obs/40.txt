====== 40. ኢየሱስ ተሰቕለ ======

{{https://api.unfoldingword.org/obs/jpg/1/en/360px/obs-en-40-01.jpg}}

እቶም ወታደራት ኣብ ኢየሱስ ምስ ኣላገፁሉ ክሰቕልዎ ወሰድዎ። ነቲ ዝስቀለሉ’ውን ኣሰኪሞም ወሰድዎ።

{{https://api.unfoldingword.org/obs/jpg/1/en/360px/obs-en-40-02.jpg}}

እቶም ወታደራት ንኢየሱስ፣'ሓምሓም ርእሲ' ናብዝበሃል ቦታ ኣምፂኦም ኣእዳዉን ኣእጋሩን ኣብ መስቀል ሸንከርዎም። ኢየሱስ ግን፣ ‹‹ዎ ኣቦ፣ ዝገብርዎ ስለዘይፈልጡ ይቕረ በለሎም›› በለ። ጲላጦስ ድማ ኣብ ክርታስ፣ ‹‹ንጉስ ኣይሁድ›› ኢሎም ፅሒፎም ኣብቲ መስቀል ኣብ ርእሲ ኢየሱስ ክጥቅዕዎ ኣዘዘ።

{{https://api.unfoldingword.org/obs/jpg/1/en/360px/obs-en-40-03.jpg}}

እቶም ወታደራት ነቲ ናይ ኢየሱስ ክዳን ዕጫ ኣውዲቖም ተማቐልዎ። ነዚ ብምግባሮም ነቲ፣ ‹‹ክዳውንተይ ተማቐሉ፣ኣብ ልብሰይ’ውን ዕጫ ኣውደቑ›› ዝብል ትንቢት ፈፀሙ።

{{https://api.unfoldingword.org/obs/jpg/1/en/360px/obs-en-40-04.jpg}}

ኢየሱስ ኣብ መንጎ ክልተ ከተርቲ ተሰቕለ። እቲ ሓደ ኣብ ኢየሱስ ኣላገፀሉ፣ እቲ ካልእ ግን፣ ‹‹ኣታ ንኣምላኽዶ ኣይትፈርሖን? ንሕና ኣጥፊእና ኢና፣ እዚ ሰብ ግና ዘጥፍኦ ነገር የለን›› በለ። ሽዑ ንኢየሱስ፣ ‹‹በይዛኻ ኣብ መንግስትኻ ዘክረኒ›› በሎ። ኢየሱስ ድማ፣ ‹‹ሎሚ ምሳይ ኣብ ገነት ክትከውን ኢኻ›› ኢሉ መለሰሉ።

{{https://api.unfoldingword.org/obs/jpg/1/en/360px/obs-en-40-05.jpg}}

መራሕቲ ኣይሁድን ኣብ ማእኸል እቶም ህዝቢ ዝነበሩ ካልኦት ሰባት ከኣ ኣብ ኢየሱስ ኣላገፁሉ። ‹‹ወዲ እግዚኣብሄር እንተዄንካ ካብ መስቀል ውረድ’ሞ ዓርስኻ ኣድሕን! ሽዑ ብኣኻ ክንኣምን ኢና›› በልዎ።

{{https://api.unfoldingword.org/obs/jpg/1/en/360px/obs-en-40-06.jpg}}

እቲ እዋን ፍርቂ መዓልቲ እንተዀነ’ኳ፣ ኣብ ኩሉ እቲ ሰማይ ፀልማት ኰነ። ካብ ፍርቂ መዓልቲ ክሳዕ ትሸዓተ ሰዓት ድማ ፀልመተ።

{{https://api.unfoldingword.org/obs/jpg/1/en/360px/obs-en-40-07.jpg}}

ብድሕሪኡ ኢየሱስ ዓው ኢሉ፣ ‹‹ተፈፀመ! ዎ ኣቦ፣ ነፍሰይ ኣብ ኢድካ ኣማዕቑብ ኣለኹ›› በለ። ሽዑ ርእሱ ዘምበል ኣቢሉ መንፈሱ ሃበ። ምስ ሞተ፣ ምንቅጥቃጥ ምድሪ ኰነ፤ እቲ ኣብ ቤተመቕደስ ዝነበረ ንህዝቢ ካብ እግዚኣብሄር ይፈልዮ ዝነበረ ዓብዪ መጋረጃ ካብ ላዕሊ ክሳዕ ታሕቲ ተቐደደ።

{{https://api.unfoldingword.org/obs/jpg/1/en/360px/obs-en-40-08.jpg}}

ኢየሱስ ብሞቱ ሰባት ናብ እግዚኣብሄር ክመፁ መንገዲ ከፈተሎም። እቲ ንኢየሱስ ይሕሉ ዝነበረ ወታደር ነቲ ዝዀነ ኩሉ ምስ ረኣየ፣ ‹‹ብርግፅ እዚ ሰብ እዚ በደል የብሉን። ብሓቂ ወዲ ኣምላኽ እዩ›› በለ።

{{https://api.unfoldingword.org/obs/jpg/1/en/360px/obs-en-40-09.jpg}}

በቲ ግዜ እቲ፣ ኢየሱስ መሲሕ ከምዝዀነ ዝኣመኑ ዮሴፍን ኒቆዲሞስን ዝበሃሉ ክልተ መራሕቲ ኣይሁድ፣ ስጋ ኢየሱስ ንኽህቦም ንጲላጦስ ለመንዎ። ነቲ ስግኡ ብጨርቂ ገኒዞም ኣብ ዝተወቕረ መቓብር ከውሒ ድማ ኣንበርዎ። ነቲ ኣፍ እቲ መቓብር ድማ ዓብዪ እምኒ ኣንከራርዮም ዓፀውዎ።

//ታሪኽ መፅሓፍ ቅዱስ፡- ካብ ማቴዎስ 27፡27-61፤ ማርቆስ 15፡16-47፤ ሉቃስ 23፡26-56፤ ዮሐንስ 19፡17-42።//
