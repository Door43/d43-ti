====== 49. እቲ ሓዱሽ ቃል ኪዳን እግዚኣብሄር ======

{{https://api.unfoldingword.org/obs/jpg/1/en/360px/obs-en-49-01.jpg}}

ሓደ መልኣኽ ማርያም ንዝተባህለት ድንግል ወዲ እግዚኣብሄር ከምእትወልድ ነገራ። ስለዚ ንሳ ገና ድንግል እናሃለወት ተባዕታይ ወዲ ወሊዳ ኢየሱስ ኢላ ስም ኣውፅአትሉ። ስለዚ ኢየሱስ ኣምላኽን ሰብን ኰነ።

{{https://api.unfoldingword.org/obs/jpg/1/en/360px/obs-en-49-02.jpg}}

ኢየሱስ ኣምላኽ ከምዝዀነ ዘረጋግፁ ብዙሓት ተኣምራት ገበረ። ብማየማይ ከደ፤ ንማዕበል ኣህድአ፤ ብዙሓት ሕሙማት ፈወሰ፤ ኣጋንንቲ ኣውፅአ፤ ምዉታት ኣተስአ፤ ከምኡ’ውን ካብ 5,000 ንዝበልፁ ሰባት ሓሙሽተ እንጀራን ክልተ ዓሳን ከምዝኣክል ገበረ።

{{https://api.unfoldingword.org/obs/jpg/1/en/360px/obs-en-49-03.jpg}}

ከምኡ’ውን ኢየሱስ ዓብዪ መምህር እዩ፤ ወዲ እግዚኣብሄር ስለዝዀነ ድማ ብስልጣን ተዛረበ። ንዓርስኹም ከምእትፈትዉ ከምኡ’ውን ንኻልኦት ፍተዉ ኢሉ መሃረ።

{{https://api.unfoldingword.org/obs/jpg/1/en/360px/obs-en-49-04.jpg}}

ከምኡ’ውን ንሱ ንጥሪትኩም ሓዊሱ ዝዀነ ነገር ከምእትፈትዉ ንእግዚኣብሄር ፍተዉ ኢሉ መሃረ።

{{https://api.unfoldingword.org/obs/jpg/1/en/360px/obs-en-49-05.jpg}}

ኢየሱስ፣ መንግስቲ እግዚኣብሄር ኣብ ዓለም ካብ ዘሎ ካብዝዀነ ነገር ኩሉ ዝኸበረት እያ በለ። ንዝዀነ ይዅን ሰብ እቲ ኣዝዩ ኣድላዪ ነገር ካብ ዓሌት እግዚኣብሄር ምዃን እዩ። ናብ መንግስቲ እግዚኣብሄር ንምእታው ካብ ሓጥያትኩም ክትድሕኑ ኣለኩም።

{{https://api.unfoldingword.org/obs/jpg/1/en/360px/obs-en-49-06.jpg}}

ኢየሱስ ገሊኦም ተቐቢሎምዎ ከምዝድሕኑን ገሊኦም ድማ ከምዘይቕበልዎን መሃረ። ገለ ሰባት ከም ልሙዕ መሬት እዮም። ነቲ ብስራት ኢየሱስ ተቐቢሎም ይድሕኑ። ገለ ሰባት ድማ ንቓል ኣምላኽ ከምቲ ገለ ዘርኢ ተዘሪእዎ ዘየፍሪ ኣብ ወሰን መንገዲ ዘሎ ጭንጫ መሬት እዮም ዝቕበልዎ። እዞም ሰባት ነቲ ብዛዕባ ኢየሱስ ዝንገር መልእኽቲ ዘይቕበሉን ናብ መንግሰተሰማያት ዘይኣትዉን ሰባት እዮም።

{{https://api.unfoldingword.org/obs/jpg/1/en/360px/obs-en-49-07.jpg}}

ኢየሱስ፣ እግዚኣብሄር ንሓጥያተኛታት ከምዝፈቱ መሃረ። ይቕረ ክብሎምን ደቁ ክገብሮምን ይፈቱ።

{{https://api.unfoldingword.org/obs/jpg/1/en/360px/obs-en-49-08.jpg}}

ከምኡ’ውን ኢየሱስ፣ እግዚኣብሄር ሓጥያት ከምዝፀልእ ነጊሩና እዩ። ኣዳምን ሄዋንን ሓጥያት ምስ ሰርሑ፣ እቲ ሓጥያት ንዘርኦም ኩሉ ጐድኦ። ካብዚ ዝተላዕለ ድማ ኣብ ዓለም ዘሎ ኩሉ ሰብ ሓጥያት ይገብር፤ ካብ እግዚኣብሄር ከኣ ይፍለ። ስለዚ ኩሉ ሰብ ናይ እግዚኣብሄር ፀላኢ ኰነ።

{{https://api.unfoldingword.org/obs/jpg/1/en/360px/obs-en-49-09.jpg}}

ነገር ግን እቲ ብእኡ ዝኣምን ኩሉ ህይወት ዘለኣለም ክህልዎ እምበር ከይጠፍእ እግዚኣብሄር ነቲ ሓደን በይኑን ዝዀነ ወዱ ክሳዕ ዝህብ ንዓለም ፈተዎ።

{{https://api.unfoldingword.org/obs/jpg/1/en/360px/obs-en-49-10.jpg}}

ብሰንኪ ሓጥያትኩም በደልቲ ስለዝዀንኩም ክትሞቱ ይግብአኩም። እግዚኣብሄር ብኣኻትኩም ክቚጣዕ ይግብኦ ነበረ፤ ነገር ግን ነቲ ቊጥዕኡ ኣባኻትኩም ኣብ ክንዲ ምፍሳስ ኣብ ኢየሱስ ኣፍሰሶ። ኢየሱስ ኣብ መስቀል ምስ ሞተ፣ ነቲ ኣባኻትኩም ዝነበረ ቊጥዓ እግዚኣብሄር ንሱ ተቐበለልኩም።

{{https://api.unfoldingword.org/obs/jpg/1/en/360px/obs-en-49-11.jpg}}

ኢየሱስ ፈፂሙ ሓጥያት ኣይገበረን፤ ነገር ግን ናታትኩም ሓጥያትን ኣብ ዓለም ናይዘሎ ሕድሕድ ሰብ ሓጥያት ከርሕቕ ክቕፃዕን ፍፁም መስዋእቲ ኰይኑ ክመውት መረፀ። ኢየሱስ ንባዕሉ ስለዝሰውአ፣ እግዚኣብሄር ዝዀነ ይዅን ሓጥያት፣ እቲ ዝገደደ ዝበሃል ሓጥያት’ኳ ከይተረፈ ይቕረ ክብል ይኽእል እዩ።

{{https://api.unfoldingword.org/obs/jpg/1/en/360px/obs-en-49-12.jpg}}

ሰናይ ግብርኹም ከድሕነኩም ኣይኽእልን። ምስ እግዚኣብሄር ርክብ ክትገብሩ እትኽእሉሉ ምንም መንገዲ የለን። ሓጥያትኩም ክሓፅብ ዝኽእል ኢየሱስ ጥራይ እዩ። ኢየሱስ ወዲ እግዚኣብሄር ከምዝዀነ፣ ስሌኹም ኣብ መስቀል ከምዝሞተን እግዚኣብሄር ካብ ምዉታት ከምዘተስኦን ክትኣምኑ ጥራይ እዩ ዘድልየኩም።

{{https://api.unfoldingword.org/obs/jpg/1/en/360px/obs-en-49-13.jpg}}

እግዚኣብሄር ነቲ ብኢየሱስ ዝኣምንን ጎይትኡ ገይሩ ዝቕበሎን ዝዀነ ሰብ የድሕኖ እዩ። ሃፋትም ኰኑ ወይ ድኻታት፣ ተባዕታይ ኰነ ኣንስተይቲ፣ ሽማግለ ኰነ መንእሰይ፣ ኣብዝዀነ ይዅን ቦታ እንተነበርኩም’ውን ኣይግድሶን። እግዚኣብሄር ምሳኻትኩም ናይ ቀረባ ርክብ ምእንቲ ክህልዎ ይፈትወኩም እዩ፤ ክትኣምኑ’ውን ይደሊ እዩ።

{{https://api.unfoldingword.org/obs/jpg/1/en/360px/obs-en-49-14.jpg}}

ኢየሱስ ክትኣምኑን ክትጥመቑን ይዕደመኩም ኣሎ። ኢየሱስ፣ መሲሕ፣ እቲ ንሱ በይኑ ወዲ እግዚኣብሄር ምዃኑዶ ትኣምኑ? ሓጥያተኛታት ምዃንኩምን እግዚኣብሄር እንተቐፅዐኩም ግቡእ ከምዝዀነን ትኣምኑዶ? ሓጥያትኩም ከርሕቕ ኢየሱስ ኣብ መስቀል ከምዝሞተ ትኣምኑዶ?

{{https://api.unfoldingword.org/obs/jpg/1/en/360px/obs-en-49-15.jpg}}

ብኢየሱስን በቲ ንሱ ንዓኻትኩም ኢሉ ዝሰርሖ ስራሕ እንተኣሚንኩም፣ ንስኻትኩም ክርስቲያን ኢኹም! እግዚኣብሄር ካብ መንግስቲ ሰይጣንን ካብ ፀልማትን ኣውፂኡ ኣብ ውሽጢ ብርሃን መንግስቲ እግዚኣብሄር ገበረኩም። እግዚኣብሄር ነቲ ቀደም ትኸዱሉ ዝነበርኩም ሓጥያተኛን ኣረጊትን መንገድኹም ኣወጊዱ ሓዱሽን ፅድቂ ዝመልኦን መንገዲ ግብሪ ሃበኩም።

{{https://api.unfoldingword.org/obs/jpg/1/en/360px/obs-en-49-16.jpg}}

ንስኻትኩም ክርስቲያን ኢኹም፤ በቲ ኢየሱስ ዝሰርሖ ስራሕ፣ እግዚኣብሄር ሓጥያትኩም ይቕረ በለልኩም። ሕጂ ኣብ ክንዲ ፀላእቲ እግዚኣብሄር፣ ቀረባ ፈተውቱ ገይሩ ይቘፅረኩም።

{{https://api.unfoldingword.org/obs/jpg/1/en/360px/obs-en-49-17.jpg}}

ፈተውቲ እግዚኣብሄርን ኣገልገልቲ ጎይታ ኢየሱስ እንተዄንኩም፣ ነቲ ኢየሱስ ዝምህረኩም ክትእዘዙ ይግባእ። ክርስቲያን እንተዀንኩም እኳ፣ ሕዝ’ውን ሓጥያት ክትገብሩ ክትፍተኑ ትኽእሉ ኢኹም። ነገር ግን እግዚኣብሄር እሙን ስለዝዀነ፣ ሓጥያትኩም እንተተናዘዝኩም ይቕረ ይብለልኩም እዩ። ንሓጥያት እትቓወሙሉ ሓይሊ ከኣ ይህበኩም እዩ።

{{https://api.unfoldingword.org/obs/jpg/1/en/360px/obs-en-49-18.jpg}}

እግዚኣብሄር ክትፅልዩ፣ ቃሉ ክተፅንዑን፣ ምስ ካልኦት ክርስቲያናት ክተምልኽዎን፣ ነቲ ዝገበረልኩም’ውን ንኻልኦት ክትነግሩሉ ይሓተኩም። እዞም ነገራት ኩሎም ምስኡ ፅኑዕ ርክብ ክህልወኩም ይሕግዝኹም እዮም።

//ታሪኽ መፅሓፍ ቅዱስ፡- ካብ ሮሜ 3፡21-26፤ 5፡1-11፤ ዮሐንስ 3፡16፤ ማርቆስ 16፡16፤ ቈላስይስ 1፡13-14፤ 2ይ ቆሮንቶስ 5፡17-21፤ 1ኛ ዮሐንስ 1፡5-10።//
