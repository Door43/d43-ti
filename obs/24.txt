====== 2. ዮሃንስ ንኢየሱስ ኣጠመቖ ======

{{https://api.unfoldingword.org/obs/jpg/1/en/360px/obs-en-24-01.jpg}}

እቲ ወዲ ዘካርያስን ኤልሳቤጥን ዝዀነ ዮሃንስ ነብዪ ኰነ። ኣብ ምድረበዳ ይነብር ነበረ። መዓር በረኻን ኣንበጣን ይምገብ ነበረ። ክዳኑ ድማ ካብ ጨጕሪ ጊመል ዝተሰርሐ ነበረ።

{{https://api.unfoldingword.org/obs/jpg/1/en/360px/obs-en-24-02.jpg}}

ብዙሓት ህዝቢ ንዮሃንስ ክሰምዑ ናብ ምድረበዳ መፁ። ንሱ ከኣ፣ ‹‹መንግስቲ እግዚኣብሄር ቀሪባ እያ’ሞ ተነስሑ›› እናበለ ሰበኸሎም።

{{https://api.unfoldingword.org/obs/jpg/1/en/360px/obs-en-24-03.jpg}}

እቶም ህዝቢ ነቲ ዮሃንስ ይዛረቦ ዝነበረ መልእኽቲ ሰሚዖም መብዛሕትኦም ሓጥያቶም ተናዘዙ። ዮሃንስ ከኣ ኣጠመቖም። ብዙሓት መራሕቲ ሃይማኖት’ውን ክጥመቑ ናብ ዮሃንስ መፁ፤ ሓጥያቶም ግና ኣይተናዘዙን።

{{https://api.unfoldingword.org/obs/jpg/1/en/360px/obs-en-24-04.jpg}}

ዮሃንስ ነቶም መራሕቲ ሃይማኖት ከምዚ በሎም፤ ‹‹ኣቱም መርዛማት ኣትማን! ተነስሁ’ሞ ግብርኹም ቀይሩ። ሰናይ ፍረ ዘየፍሪ ተኽሊ ኩሉ ተቘሪፁ ናብ ሓዊ እዩ ዝድርበ።›› ‹‹እንሆ እቲ ብነብያት መንገደይ ዘዳሉ ልኡኸይ ኣብ ቅድሜኻ ክሰድድ እየ።›› ኢሎም እተዛረብዎ ተፈፀመ።

{{https://api.unfoldingword.org/obs/jpg/1/en/360px/obs-en-24-05.jpg}}

ገለ ኣይሁድ ዮሃንስ እቲ መሲሕ እንተዀይኑ ኢሎም ጠየቕዎ። ዮሃንስ ድማ ከምዚ በሎም፤ ‹‹ኣነ መሲሕ ኣይኰንኩን፤ ነገር ግን ብድሕረይ ዝመፅእ ሰብ ኣሎ። መእሰር ጫምኡ’ኳ ክፈትሐሉ ክሳዕ ዘይግብአኒ ኣዝዩ ዓብዪ እዩ።››

{{https://api.unfoldingword.org/obs/jpg/1/en/360px/obs-en-24-06.jpg}}

በቲ ቀፂሉ ዘሎ መዓልቲ፣ ኢየሱስ ብዮሃንስ ክጥመቕ መፀ። ዮሃንስ ምስ ረአዮ፣ ‹‹ረኣዩ! እንሆ፣ ሓጥያት ዓለም ዘወግድ ገንሸል እግዚኣብሄር!›› በለ።

{{https://api.unfoldingword.org/obs/jpg/1/en/360px/obs-en-24-07.jpg}}

ዮሃንስ ንኢየሱስ፣ ‹‹ኣነ ንዓኻ ከጠምቕ ብቑዕ ኣየኰንኩን። የግዳስ ኣነ እየ ብኣኻ ክጥመቕ ዝግባእ።›› በሎ። ኢየሱስ ግን፣ ‹‹ክግበር ዘለዎ ትኽክለኛ ነገር ስለዝዀነ ንስኻ ከተጠምቐኒ ግቡእ እዩ።›› በለ። ስለዚ ኢየሱስ ፈፂሙ ሓጥያት ዝበሃል እንተዘይሰርሐ’ኳ ዮሃንስ ንኢየሱስ ኣጠመቖ።

{{https://api.unfoldingword.org/obs/jpg/1/en/360px/obs-en-24-08.jpg}}

ኢየሱስ ምስተጠመቐ ካብ ማይ ወፀ። መንፈስ ኣምላኽ ብምስሊ ርግቢ ተራእዩ ኣብኡ ዓለበ። ሽዑ ድምፂ እግዚኣብሄር ካብ ሰማይ፣ ‹‹ንስኻ ዝፈትወካ ወደይ ኢኻ፣ ብኣኻ ድማ ኣዝየ ሕጕስ እየ።›› ኢሉ ተዛረበ።

{{https://api.unfoldingword.org/obs/jpg/1/en/360px/obs-en-24-09.jpg}}

እግዚኣብሄር ንዮሃንስ፣ ‹‹መንፈስ ቅዱስ ወሪዱ ኣብቲ እተጠምቖ ሰብ ክዓርፍ እዩ። ንሱ ድማ ወዲ እግዚኣብሄር እዩ›› ኢሉ ነጊርዎ ነበረ። ሓደ ኣምላኽ ጥራይ ኣሎ። ነገር ግን ዮሃንስ ንኢየሱስ ከጠምቖ እንተሎ፣ እግዚኣብሄር ኣቦ ክዛረብ ሰምዐ፤ ንእግዚኣብሄር ወልድ ርእይዎ እዩ፤ ንሱ ድማ ባዕሉ ኢየሱስ እዩ፤ ንመንፈስ ቅዱስ’ውን ርእይዎ እዩ።

//> //**ታሪኽ መፅሓፍ ቅዱስ፡- ካብ ማቴዎስ 3፤ ማርቆስ 1፡9-11፤ ሉቃስ 3፡1-23።**////
