====== 38. ንኢየሱስ ኣሕሊፎም ከምዝሃብዎ ======

{{https://api.unfoldingword.org/obs/jpg/1/en/360px/obs-en-38-01.jpg}}

ኣይሁድ በብዓመቱ በዓል ፋሲጋ የብዕሉ ነበሩ። እዚ በዓል ቅድሚ ብዙሓት ኣማኢት ዓመታት እግዚኣብሄር ንኣቦታቶም ካብ ኣብ ግብፂ ዝነበሩሉ ባርነት ከመይ ከምዘውፅኦም ንምዝካር ዝበዓል እዩ። ኢየሱስ መጀመርታ ብግልፂ ምምሃር ካብዝጅምር ድሕሪ ዳርጋ ሰለስተ ዓመት፣ ነዚ በዓል ፋሲጋ ምስኣቶም ከብዕል ደለየ፤ ኣብኡ ድማ፣ ከምዝቕተል ንደቀመዛሙርቱ ነገሮም።

{{https://api.unfoldingword.org/obs/jpg/1/en/360px/obs-en-38-02.jpg}}

ካብ ደቀመዛሙርቲ ኢየሱስ እቲ ሓደ ይሁዳ ዝበሃል ሰብ ነበረ። ይሁዳ ተሓዝ ገንዘብ ከረጢት ሃዋርያት ነበረ። ነገር ግን ገንዘብ ይፈቱ ስለዝነበረ ብዙሕ ግዜ ካብቲ ከረጢት ገንዘብ ይሰርቕ ነበረ። ኢየሱስን ደቀመዛሙርቱን ናብ ኢየሩሳሌም ምስ በፅሑ፣ ይሁዳ ናብ መራሕቲ ኣይሁድ ከይዱ ንኢየሱስ ብገንዘብ ኣሕሊፉ ክህቦም ተሰማምዐ። ኢየሱስ መሲሕ ምዃኑ ከምዝኸሓዱን ክቐትልዎ ሻራ ይገብሩ ከምዝነበሩ ፈለጠ።

{{https://api.unfoldingword.org/obs/jpg/1/en/360px/obs-en-38-03.jpg}}

መራሕቲ ኣይሁድ በቲ ሊቀኻህናት እናተመርሑ ንኢየሱስ ኣሕሊፉ ምእንቲ ክህቦም ንይሁዳ ሰላሳ ቅርሺ ከፈልዎ። ከምቲ ነብያት ዝተነበይዎ’ውን ኰነ። ይሁዳ ተሰማምዐ፤ ነቲ ገንዘብ ሒዙ ድማ ከደ። ንኢየሱስ ክሕዝዎ ምእንቲ ክሕዝዎ ክሕግዞም ኣጋጣሚ ይደሊ ነበረ።

{{https://api.unfoldingword.org/obs/jpg/1/en/360px/obs-en-38-04.jpg}}

ኢየሱስ ምስ ደቀመዛሙርቱ ኣብ ኢየሩሳሌም ፋሲጋ ኣብዓለ። በቲ ናይ ፋሲጋ ምግቢ እንጀራ ኣልዒሉ ቈረሰ። ከምዚ ድማ በለ፤ ‹‹እንኩ ነዚ ብልዑ። እዚ ስሌኹም እተዋህበ ስጋይ እዩ። ነዚ ድማ ንመዘከርታይ ግበርዎ።›› በዚ ከምዚ ገይሩ ኢየሱስ ስግኡ ስሊኦም ከምዝስዋእ ነገሮም።

{{https://api.unfoldingword.org/obs/jpg/1/en/360px/obs-en-38-05.jpg}}

ከምኡ’ውን ኢየሱስ ፅዋዕ ኣልዒሉ፣ ‹‹ነዚ ስተይዎ። ስለ ሕድገት ሓጥያት ዝፈስስ ናይ ሓዱሽ ኪዳን ደመይ እዩ። ነዚ ምስእትሰትዩ ኩልሻዕ ንመዘከርታይ ግበርዎ›› በለ።

{{https://api.unfoldingword.org/obs/jpg/1/en/360px/obs-en-38-06.jpg}}

ብድሕሪኡ ኢየሱስ ንደቀመዛሙርቱ፣ ‹‹ካባኻትኩም እቲ ሓደ ንዓይ ኣሕሊፉ ክህበኒ እዩ›› በሎም። ደቀ መዛሙርቱ ከኣ ሰምበዱ፤ከምዚ ዝበለ ነገር ዝገብርከ መን’ዩ ተበሃሃሉ።ኢየሱስ ድማ፣ ‹‹ነዚ ቊራስ እንጀራ ዝህቦ ሰብ እዩ ኣሕሊፉ ዝህበኒ›› በለ። ሽዑ እንጀራ ቈሪሱ ንይሁዳ ሃቦ።

{{https://api.unfoldingword.org/obs/jpg/1/en/360px/obs-en-38-07.jpg}}

ይሁዳ ነቲ እንጀራ ምስ ተቐበለ፣ሰይጣን ኣተዎ። ንኢየሱስ ክሕዝዎ ምእንቲ ክሕግዞም ይሁዳ ናብ መራሕቲ ኣይሁድ ከደ። እዋኑ ድማ ምሸት ነበረ።

{{https://api.unfoldingword.org/obs/jpg/1/en/360px/obs-en-38-08.jpg}}

ኢየሱስን ደቀመዛሙርቱን ድራር ምስ በልዑ ናብ ደብረዘይቲ ከዱ። ኢየሱስ፣ ‹‹ሎሚ ለይቲ ኩልኹም ገዲፍኩሙኒ ክትከዱ ኢኹም። ‹ነቲ ጓሳ እወቕዖ፣ ኩለን ኣባጊዑ ድማ ይብተና› ተባሂሉ ተፃሒፉ እዩ›› በለ።

{{https://api.unfoldingword.org/obs/jpg/1/en/360px/obs-en-38-09.jpg}}

ጴጥሮስ፣ ‹‹ኩሎም እንተገደፉኻ’ኳ፣ ኣነ ኣይገብሮን!›› ኢሉ ተዛረበ። ሽዑ ኢየሱስ ንጴጥሮስ ከምዚ በሎ፤ ‹‹ሰይጣን ንኹልኹም ክወስደኩም ይደሊ እዩ ዘሎ፣ ነገር ግን ጴጥሮስ እምነትካ ምእንቲ ከይደክም ፀለይኩልካ። እንተዀነ’ውን ሎሚ ለይቲ ኩኩናይ ቅድሚ ምንቃዉ ከምዘይትፈልጠኒ ሰለስተ ሻዕ ክትክሕደኒ ኢኻ።››

{{https://api.unfoldingword.org/obs/jpg/1/en/360px/obs-en-38-10.jpg}}

ሽዑ ጴጥሮስ ንኢየሱስ፣ ‹‹ሞት’ኳ እንተመፀ፣ ፈፂመ ኣይክሕደካን›› በሎ። እቶም ካልኦት ደቀመዛሙርቲ’ውን ከምኡ በሉ።

{{https://api.unfoldingword.org/obs/jpg/1/en/360px/obs-en-38-11.jpg}}

ብድሕሪኡ ኢየሱስ ምስ ደቀመዛሙርቱ ጌተሴማኒ ናብዝበሃል ቦታ ከደ። ሽዑ ኢየሱስ ናብ ፈተና ከይኣትዉ ክፅልዩ ንደቀመዛሙርቱ ነገሮም። ንሱ ድማ ንበይኑ ክፅሊ ከደ።

{{https://api.unfoldingword.org/obs/jpg/1/en/360px/obs-en-38-12.jpg}}

ኢየሱስ ሰለስተ ግዜ ፀለየ፤ ‹‹ኣቦየ፣ ዝከኣለካ እንተዀይኑስ ነዚ ናይ መከራ ፅዋዕ ከይሰትዮ ግበር። ግንከ፣ ሓጥያት ሰባት ይቕረ ዝበሃለሉ ካልእ መንገዲ እንተዘይሃልዩ፣ ፍቓድካ ይኹን።›› ኢየሱስ ኣዝዩ ተረበሸ፣ረሃፁ ድማ ከም ጠብ ጠብ ዝብል ደም ነበረ። እግዚኣብሄር ድማ ዘበረታትዖ መልኣኽ ለኣኸሉ።

{{https://api.unfoldingword.org/obs/jpg/1/en/360px/obs-en-38-13.jpg}}

ድሕሪ ሕድሕድ ናይ ፀሎት ግዚኡ ኢየሱስ ናብ ደቀመዛሙርቱ ተመላለሰ፤ ንሳቶም ግና ደቂሶም ነበሩ። ንሳልሳይ ግዜ ምስ ተመልሰ ግና፣ ‹‹ተስኡ! ኣሕሊፉ ዝህበኒ ቀሪቡ እዩ›› በለ።

{{https://api.unfoldingword.org/obs/jpg/1/en/360px/obs-en-38-14.jpg}}

ይሁዳ ምስ መራሕቲ ኣይሁድን ወታደራትን ብዙሓት ህዝብን መፀ። ሰይፍን ጐመድን ከኣ ሒዞም ነበሩ። ይሁዳ ናብ ኢየሱስ መፂኡ፣ ‹‹ዎ መምህር፣ ሰላም ንዓኻ ይኹን›› በሎ፤ ሰዓሞ ድማ። ከምዚ ዝገበረ ድማ እቲ ዝሕዝዎ ኢየሱስ ኣየናይ ከምዝዀነ ንመራሕቲ ኣይሁድ ምልክት ክህቦም ኢሉ እዩ። ብድሕሪኡ ኢየሱስ፣ ‹‹ይሁዳ፣ ብምስዓም ዲኻ ኣሕሊፍካ እትህበኒ?›› በለ።

{{https://api.unfoldingword.org/obs/jpg/1/en/360px/obs-en-38-15.jpg}}

እቶም ወታደራት ንኢየሱስ ምስ ሓዝዎ፣ ጴጥሮስ ሰይፉ መሲቱ ነቲ ኣገልጋሊ ሊቀኻህናት በቲ ሰይፊ ወቒዑ እዝኑ ቈረፆ። ሽዑ ኢየሱስ፣ ‹‹ሰይፍኻ ናብ ሰፈሩ ምለሶ! ምእንቲ ክከላኸሉለይ ሰራዊት መላእኽቲ ክልእኸለይ ንኣቦይ ክሓቶዶ ዘይክእል መሲሉካ?›› በሎ። ኢየሱስ ድማ ነቲ ሰብኣይ ፈወሶ። ኢየሱስ ምስተታሕዘ ኩሎም ደቀመዛሙርቲ ንኢየሱስ ገዲፎምዎ ሃደሙ።

//ታሪኽ መፅሓፍ ቅዱስ፡- ካብ ማቴዎስ 26፡14-56፤ ማርቆስ 14፡10-50፤ ሉቃስ 22፡1-53፤ ዮሐንስ 12፡6፤ 18፡1-11።//
