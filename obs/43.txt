====== 43. ቤተኽርስቲያን ተጀመረት ======

{{https://api.unfoldingword.org/obs/jpg/1/en/360px/obs-en-43-01.jpg}}

ኢየሱስ ናብ ሰማይ ምስ ተመልሰ፣ ደቀመዛሙርቲ ከምቲ ኢየሱስ ዝኣዘዞም ኣብ ኢየሩሳሌም ፀንሑ። እቶም ኣብኡ ዝነበሩ ኣመንቲ ድማ ክፅልዩ ከየቋረፁ ይእከቡ ነበሩ።

{{https://api.unfoldingword.org/obs/jpg/1/en/360px/obs-en-43-02.jpg}}

ኣይሁድ በብዓመቱ ድሕሪ ፋሲጋ ኣብዘለዋ 50 መዓልቲ ጴንጤቆስጤ ዝበሃል ኣድላዪ መዓልቲ የብዕሉ ነበሩ። ጴንጤቆስጤ፣ ኣይሁድ በዓል ቀውዒ ዘብዕሉሉ መዓልቲ እዩ። ኣይሁድ ንጴንጤቆስጤ ብሓባር ከብዕሉ ካብ ምሉእ ዓለም ናብ ኢየሩሳሌም ይመፁ ነበሩ። ኣብዚ ዓመት፣ ኢየሱስ ናብ ሰማይ ምስ ዓረገ ድሕሪ ሓደ ሰሙን ጴንጤቆስጤ ዝበዓለሉ እዋን በፅሐ።

{{https://api.unfoldingword.org/obs/jpg/1/en/360px/obs-en-43-03.jpg}}

ኣመንቲ ኩሎም ብሓባር ተኣኪቦም እንተለዉ፣ ብሃንደበት እቲ ዝነበርዎ ገዛ ድምፂ ብዝመስል ንፋስ ተመልአ። ሽዑ ኣብ ርእሲ ኩሎም ኣመንቲ ሃልሃልታ ሓዊ ዝመስል ነገር ተራእየ። ኩሎም ብመንፈስ ቅዱስ ተመሊኦም ብኻልኦት ቋንቋታት ምዝራብ ጀመሩ።

{{https://api.unfoldingword.org/obs/jpg/1/en/360px/obs-en-43-04.jpg}}

እቶም ኣብ ኢየሩሳሌም ዝነበሩ ሰባት ድምፂ ምስ ሰምዑ፣ እንታይ ከምዝዀነ ክርእዩ ተኣኪቦም መፁ። እቶም ኣመንቲ ዘገርሙ ስራሕቲ ኣምላኽ ክዛረቡ ምስ ሰምዑ፣ ነዞም ነገራት በብቛንቊኦም ብምስምዖም ተገረሙ።

{{https://api.unfoldingword.org/obs/jpg/1/en/360px/obs-en-43-05.jpg}}

ገሊኦም ሰባት፣ እዞም ደቀመዛሙርቲ ሰኺሮም እዮም በሉ። ነገር ግን ጴጥሮስ ጠጠው በለ’ሞ፣ ‹‹ስምዑኒ! እዞም ሰብ ኣይሰኸሩን! እዚ እቲ እግዚኣብሄር ብነብዪ ኢዩኤል፣ ‹ኣብ መወዳእታ መዓልቲ፣ ንመንፈሰይ ከፍስስ እየ!› ዝበሎ ትንቢት ተፈፂሙ ማለት እዩ።

{{https://api.unfoldingword.org/obs/jpg/1/en/360px/obs-en-43-06.jpg}}

‹‹ህዝቢ እስራኤል፣ ከምቲ ዝረኣይኩምዎን ኣቐዲምኩም እትፈልጥዎን ኢየሱስ ብሓይሊ እግዚኣብሄር ብዙሓት ዓበይቲ ምልክታትን ትእምርትን ዝገበረ ሰብ እዩ። ንስኻትኩም ግና ሰቒልኩምዎ!

{{https://api.unfoldingword.org/obs/jpg/1/en/360px/obs-en-43-07.jpg}}

‹‹ኢየሱስ ይሙት እምበር፣ እግዚኣብሄር ካብ ምዉታት ኣተስኦ። እዚ ድማ እቲ፣ ‹ንቕዱስካ ኣብ መቓብር ምብስባስ ክርኢ ኣይትገድፎን› ዝብል ትንቢት ምእንቲ ክፍፀም እዩ። እግዚኣብሄር ንኢየሱስ ህያው ገይሩ ከምዘተስኦ ድማ ንሕና መሰኻኽር ኢና።

{{https://api.unfoldingword.org/obs/jpg/1/en/360px/obs-en-43-08.jpg}}

‹‹ኢየሱስ ሕዚ ኣብ የማን እግዚኣብሄር ልዕል ኢሉ ይርከብ። ከምኡ’ውን ኢየሱስ ልክዕ ከምቲ ዘተስፈዎ ንመንፈስ ቅዱስ ለኣኸ። ነዞም ሕዚ እትርእይዎምን እትሰምዑዎምን ነገራት እዚ መንፈስ ቅዱስ ገበሮም።

{{https://api.unfoldingword.org/obs/jpg/1/en/360px/obs-en-43-09.jpg}}

‹‹ነዚ ኢየሱስ ሰቐልኩምዎ። ነገር ግን እግዚኣብሄር ንኢየሱስ ጎይታን መሲሕን ከምዝገበሮ ብርግፅ ፍለጡ!››

{{https://api.unfoldingword.org/obs/jpg/1/en/360px/obs-en-43-10.jpg}}

እቶም ንጴጥሮስ ይሰምዑ ዝነበሩ ሰባት በቲ ዝተዛረቦም ነገር ተነኽኡ። ስለዚ ንጴጥሮስን ንደቀመዛሙርትን፣ ‹‹ኣቱም ኣሕዋትና፣ እንታይ’ሞ ንግበር?›› ኢሎም ጠየቕዎም።

{{https://api.unfoldingword.org/obs/jpg/1/en/360px/obs-en-43-11.jpg}}

ጴጥሮስ ከኣ ከምዚ ኢሉ መለሰሎም፤ ‹‹እግዚኣብሄር ምእንቲ ሓጥያትኩም ይቕረ ክብለልኩም ተነስሁን ብስም ኢየሱስ ክርስቶስ ተጠመቑ። ብድሕሪኡ ንሱ ውህበት መንፈስ ቅዱስ ክህበኩም እዩ።››

{{https://api.unfoldingword.org/obs/jpg/1/en/360px/obs-en-43-12.jpg}}

3000 ዝዀኑ ሰባት ነቲ ጴጥሮስ ዝተዛረቦ ሰሚዖም ብምእማን ደቀመዛሙርቲ ኢየሱስ ኰኑ። ተጠሚቖም ድማ ኣባላት እታ ኣብ ኢየሩሳሌም ዘላ ቤተክርስቲያን ኰኑ።

{{https://api.unfoldingword.org/obs/jpg/1/en/360px/obs-en-43-13.jpg}}

እቶም ደቀመዛሙርቲ ብዘይምቊራፅ ንትምህርቲ ሃዋርያት ይሰምዑ ነበሩ፤ ግዚኦም’ውን ብሓባር የሕልፉ ነበሩ፤ ሓቢሮም ድማ ይበልዑን ንሕድሕዶም ይፅልዩ ነበሩ። ብሓባር ንእግዚኣብሄር ኣመስገንዎ። ዘለዎም ኩሉ’ውን ንሕድሕድ ይማቑሉን ይተሓላለዩን ነበሩ። በብዕለቱ ድማ ብዙሓት ሰባት ይኣምኑ ነበሩ።

//ታሪኽ መፅሓፍ ቅዱስ፡- ካብ ግብሪ ሃዋርያት 2።//
