====== 9. እግዚኣብሄር ንሙሴ ፀውዖ ======

{{https://api.unfoldingword.org/obs/jpg/1/en/360px/obs-en-09-01.jpg}}

ዮሴፍ ምስ ሞተ ኣዝማዱ ኩሎም ኣብ ግብፂ ፀንሑ። ንሳቶምን ዘርኦምን ንብዙሕ ዓመት ኣብኡ ተቐመጡ። ብዙሓት ቈልዑ ወለዱ። ንሳቶም ድማ እስራኤላውያን ተባሂሎም ተፀውዑ።

{{https://api.unfoldingword.org/obs/jpg/1/en/360px/obs-en-09-02.jpg}}

ድሕሪ ኣማኢት ዓመታት ቁፅሪ እስራኤላውያን እናበዝሐ መፀ። ግብፃውያን ነቲ ዮሴፍ ንዕኣቶም ዝገበሮ ኩሉ ረስዕዎ። እስራኤላውያን እናበዝሑ ስለዝመፁ ግብፃውያን ፈርሕዎም። ስለዚ እቲ ሽዑ ንግብፂ የማሓድር ዝነበረ ፈርኦን እስራኤላውያን ንግብፃውያን ባሮት ክዀኑ ገበሮም።

{{https://api.unfoldingword.org/obs/jpg/1/en/360px/obs-en-09-03.jpg}}

እስራኤላውያን ቀፅርታት ክሃንፁ፣ ነቲ ከተማ ኩሉ ክሃንፁ ግብፃውያን የገድድዎም ነበሩ። ብበዝሒ ስራሕ ድማ ላሕ ኣበልዎም። እግዚኣብሄር ግና ባረኾም፤ ብዙሓት ደቂ ድማ ክህልውዎም ገበረ።

{{https://api.unfoldingword.org/obs/jpg/1/en/360px/obs-en-09-04.jpg}}

ፈርዖን፣ እስራኤላውያን ብዙሓት ህፃናት ከምዘለውዎም ረኣየ፤ ሽዑ ፈርኦን ካብ እስራኤላውያን ኣወዳት ክውለዱ እንተለዉ ኣብ ሩባ ኣባይ እናተደርበዩ ከምዝሞቱ ክገብሩ ኣዘዘ።

{{https://api.unfoldingword.org/obs/jpg/1/en/360px/obs-en-09-05.jpg}}

ሓንቲ እስራኤላዊት ሰበይቲ ወዲ ወለደት፤ ንሳን ሰብኣያን ድማ ብዝተኻእሎም መጠን ነቲ ቈልዓ ክሓብእዎ ፈተኑ።

{{https://api.unfoldingword.org/obs/jpg/1/en/360px/obs-en-09-06.jpg}}

እዞም ወለዱ ነዚ ቈልዓ ክሓብእዎ ኣብዘይኽእሉሉ እዋን ምስበፅሑ ነቲ ቈልዓ ሰፈፍ ኣብ ዝብል ቅርጫት ነቲ ቈልዓ ኣእትዮም ኣብ ወሰን ሩባ ኣባይ ኣብ ዝርከብ ሰቲ ገይሮም ኣብቲ ሩባ ሰደድዎ። ዓባይ ሓፍቱ ድማ እንታይ ከምዝበፅሖ ክትርኢ ኣብ ቀረባ ኮይና ትከታተል ነበረት።

{{https://api.unfoldingword.org/obs/jpg/1/en/360px/obs-en-09-07.jpg}}

ጓል ፈርኦን ኣብቲ ሩባ ቅርጫት ምስረኣየት ከምዝመፅእ ገይራ ነቲ ኣብ ውሽጡ ዝነበረ ቈልዓ ረኣየቶ። ነቲ ህፃን ምስረኣየት ከም ወዳ ገይራ ወሰደቶ። ነቲ ቈልዓ እተዕብየላ እስራኤላዊት ሰበይቲ ድማ ቆፀረት። እታ ዝተቘፅረት ሰበይቲ ድማ እንኡ ከምዝዀነት ኣይፈለጠትን ነበረት። እቲ ቈልዓ ዓብዩ ጡብ ምስገደፈ ናብታ ጓል ፈርኦን መለሰቶ። ስሙ ድማ ‹‹ሙሴ›› ኢሎም ኣውፅኡሉ።

{{https://api.unfoldingword.org/obs/jpg/1/en/360px/obs-en-09-08.jpg}}

ሓደ መዓልቲ ሙሴ ምስ ዓበየ ሓደ ግብፃዊ ንሓደ እስራኤላዊ ክወቕዖ ረኣየ። ሙሴ ነቲ ወገኑ ዝዀነ እስራኤላዊ ከናግፎ ፈተነ።

{{https://api.unfoldingword.org/obs/jpg/1/en/360px/obs-en-09-09.jpg}}

ማንም ዘይረኣዮ መሲልዎ ድማ ነቲ ግብፃዊ ቀቲሉ ቀበሮ። ነገር ግን ነቲ ሙሴ ዝገበሮ ሓደ ሰብ ርእይዎ ነበረ።

{{https://api.unfoldingword.org/obs/jpg/1/en/360px/obs-en-09-10.jpg}}

ነቲ ሙሴ ዝገበሮ ፈርኦን ምስ ሰምዐ ክቐትሎ ፈተነ። ሙሴ ግና ካብ ወታደራት ፈርኦን ነፍሱ ከድሕን ናብ ምድረበዳ ሃዲሙ ጠፍአ።

{{https://api.unfoldingword.org/obs/jpg/1/en/360px/obs-en-09-11.jpg}}

ኣብ ግብፂ ኣብዝርከብ ምድረበዳ ድማ ሓላዊ ኣባጊዕ ኰነ። ኣብቲ ዓዲ ሰበይቲ ኣእትዩ ክልተ ኣወዳት ወለደ።

{{https://api.unfoldingword.org/obs/jpg/1/en/360px/obs-en-09-12.jpg}}

ሓደ መዓልቲ ሙሴ ኣባጊዕ እናሓለወ ከሎ ዝነድድ ቈጥቋጥ ረኣየ፣ እቲ ቈጥቋጥ ግና ኣይተቓፀለን፤ ሙሴ ድማ ኣፀቢቑ ክርኢ ደልዩ ናብቲ ቈጥቋጥ ተፀግዐ። ናብቲ ዝቃፀል ቈጥቋጥ ምስተፀግዐ ድምፂ እግዚኣብሄር፣ ‹‹ሙሴ፣ እቲ ደው ኢልካሉ ዘለኻዮ ቦታ ቅዱስ እዩ’ሞ ጫማኻ ኣውፅእ›› በሎ።

{{https://api.unfoldingword.org/obs/jpg/1/en/360px/obs-en-09-13.jpg}}

እግዚኣብሄር ከኣ፣ ‹‹ኣብ ህዝበይ ይበፅሕ ዘሎ መከራ ስለዝርአኹ ናብ ፈርኦን ክሰደካ እየ፤ ንህዝበይ ንእስራኤል ድማ ካብ ባርነት ግብፂ ሓራ ክተውፅኦም ኢኻ። ነቲ ንኣብርሃምን ንይስሃቕን ንያእቆብን ዘተስፈኹዎም ምድሪ ከንኣን ድማ ክህቦም እየ።››

{{https://api.unfoldingword.org/obs/jpg/1/en/360px/obs-en-09-14.jpg}}

ሙሴ ድማ እቶም ህዝቢ መን ልኢኹካ እንተበሉኒኸ መን ክብሎም እየ? ኢሉ ንእግዚኣብሄር ሓተቶ። እግዚኣብሄር ከኣ ንሙሴ፣ ‹‹ኣነ፣ ዘለኹን ዝነብርን እየ ስለዚ፣ ‹እቲ ዘሎን ዝነብርን› እዩ ልኢኹኒ ኢልካ ንገሮም›› በሎ።

{{https://api.unfoldingword.org/obs/jpg/1/en/360px/obs-en-09-15.jpg}}

ሙሴ ስለዝፈርሐ ናብ ፈርኦን ክኸይድ ኣይደለየን። ምኽንያቱ ናይ ምዝራብ ክእለት የብለይን ኢሉ ስለዝሓሰበ እዩ። ስለዚ እግዚኣብሄር ሓው ሙሴ ኣሮን ምስኡ ከይዱ ክሕግዞ ለኣኾ። እግዚኣብሄር ንሙሴን ንኣሮንን፣ ፈርኦን ንእስራኤላውያን ኣይለቅቕን ኢሉ ልቡ ከትርር ከምዝኽእል ኣተሓሳሰቦም።

//ታሪኽ መጽሓፍ ቅዱስ፡- ካብ ዘፀኣት 1-4።//
