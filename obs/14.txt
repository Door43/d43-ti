====== 14. ኣብ ምድረበዳ ተቕበዝበዙ ======

{{https://api.unfoldingword.org/obs/jpg/1/en/360px/obs-en-14-01.jpg}}

እግዚኣብሄር ነቶም ኣካል እቲ ምስኣቶም ዝገበሮ ቃልኪዳን ዝዀኑ ሕግታት ክእዘዙ ንእስራኤላውያን ምስነገሮም፣ ካብ እምባ ሲና ከዱ። እግዚኣብሄር ንህዝቡ ካብ እምባ ሲና ናፍታ ከንኣን ተባሂላ እትፅዋዕ ዝነበረት ትስፍውቲ ምድሪ መርሖም። ዓንዲ ደበና ቀቅድሚኦም ከደ፤ ንሳቶም ከኣ ተኸተልዎ።

{{https://api.unfoldingword.org/obs/jpg/1/en/360px/obs-en-14-02.jpg}}

እግዚኣብሄር ነታ ትስፍውቲ ምድሪ ንዘርኦም ከምዘውርሶም ንኣብርሃም፣ ንይስሃቕን ንያእቆብን ተስፋ ሂብዎም ነበረ። ይኹንእምበር ኣብታ ምድሪ ዝተፈላለዩ ህዝብታት ይነብሩ ነበሩ። ንሳቶም ድማ ከንኣናውያን ተባሂሎም ይፍለጡ ነበሩ። ከንኣናውያን ንእግዚኣብሄር ኣይተኣዘዝዎን፣ ኣየምልኽዎን’ውን። ናይ ሕሶት ኣማልኽቲ ኣምለኹ፤ ብዙሕ ነገራት ድማ ፈፀሙ።

{{https://api.unfoldingword.org/obs/jpg/1/en/360px/obs-en-14-03.jpg}}

እግዚኣብሄር ንእስራኤላውያን ከምዚ ኢሉ ነገሮም፤ ‹‹ኣብታ ትስፍውቲ ምድሪ ዘለዉ ከንኣናውያን ኣጥፍእዎም። ምስኣቶም ሰላም ኣይሃልኹም፤ ኣይትመራዓዉ’ውን። ንኹሎም ጣዖታቶም ድማ ኣጥፍእዎም። ንዓይ ምእዛዝ እንተኣቢኹም፣ ኣብክንዳይ ንጣዖታቶም ክተምልኹ ኢኹም።››

{{https://api.unfoldingword.org/obs/jpg/1/en/360px/obs-en-14-04.jpg}}

እስራኤላውያን ናብ ወሰን ከንኣን ምስበፅሑ፣ ሙሴ ካብ ሕድሕድ ዓሌት እስራኤል ሓድሓደ ሰብ፣ ዓሰርተኽልተ ሰባት መረፀ። ከይዶም እታ ምድሪ እንታይ ከምእትመስል ክስልሉ ለኣኾም። እቶም ሰባት ብርቱዓት ወይ ድኹማት ምዃኖም ንምርኣይ ንኸንእናውያን ምስላል ኣድለዮም።

{{https://api.unfoldingword.org/obs/jpg/1/en/360px/obs-en-14-05.jpg}}

እቶም ዓሰርተኽልተ ሰባት ኣብ ከንኣን ንኣርብዓ መዓልቲ ብምጕዓዝ ተመሊሶም መፁ። ‹‹እታ ምድሪ ኣዝያ ለምለም፣ እኽላ ድማ ብዙሕ አዩ!›› ኢሎም ነቶም ህዝቢ ነገርዎም። እቶም ዓሰርተ ሰለይቲ ግና፣ ‹‹ከተማታቶም ፅኑዓት እየን፤ ሰቦም ድም ገዘፍቲ እዮም! ምስኣቶም እንተተዋጋእና ክስዕሩና፣ ክቐትሉና’ውን እዮም!›› በሉ።

{{https://api.unfoldingword.org/obs/jpg/1/en/360px/obs-en-14-06.jpg}}

ሽዑ እቶም ካልኦት ክልተ ሰለይቲ፣ ካሌብን ኢያሱን፣ ‹‹ሰብ ከንኣን ነዋሕትን ብርቱዓትን ምዃኖም ሓቂ እዩ፤ ይኹንእምበር ንሕና ክንስዕሮም ኢና! ኣብክንዳና ዝዋጋእ እግዚኣብሄር እዩ!›› በሉ።

{{https://api.unfoldingword.org/obs/jpg/1/en/360px/obs-en-14-07.jpg}}

እቲ ህዝቢ ግና ንኻሌብን ኢያሱን ኣይሰምዕዎምን። ኣብ ሙሴን ኣሮንን ተቘጢዖም ድማ፣ ‹‹ናብዚ ክፉእ ቦታ ንምንታይ ኣምፂእኹምና? ብውግእ ካብ እንሞት’ሞ ኣንስትናን ደቅናን ባሮት ካብዝዀኑ ኣብ ግብፂ እንተንነብር ምሐሸና›› በሉ። እቲ ህዝቢ መሊሱ ናብ ግብፂ መሪሑ ዝወስዶም መራሒ ንምምራፅ ደለዩ።

{{https://api.unfoldingword.org/obs/jpg/1/en/360px/obs-en-14-08.jpg}}

እግዚኣብሄር ብጣዕሚ ተቘጢዑ ናብቲ ድንኳን መራኸቢ መፀ። ከምዚ ድማ በሎም፤ ‹‹ንስኻትኩም ኣባይ ስለዝዓመፅኩም እዞም ህዝቢ ኩሎም ኣብ ምድረበዳ ክቕብዝበዙ እዮም። ብዘይካ ኢያሱን ካሌብን ዒስራ ዓመትን ንላዕልን ዝዀኑ ኩሎም ኣብኡ ክሞቱ እዮም፤ ካብኣቶም ሐደ’ኳ ናፍታ ትስፍውቲ ምድሪ ኣይክኣትውን።››

{{https://api.unfoldingword.org/obs/jpg/1/en/360px/obs-en-14-09.jpg}}

እቶም ህዝቢ ነዚ ምስ ሰምዑ፣ ሓጥያት ብምስርሖም ሓዘኑ። ናውቲ ውግኦም ሒዞም ድማ ምስ ከንኣናውያን ክዋግኡ ከዱ። እግዚኣብሄር ምስኣቶም ስለዘየለ ናበቲ ውግእ ከይኸዱ ሙሴ ኣጠንቀቖም። ንሳቶም ግን ኣይሰምዕዎን።

{{https://api.unfoldingword.org/obs/jpg/1/en/360px/obs-en-14-10.jpg}}

እግዚኣብሄር ምስኣቶም ናብቲ ውግእ ስለዘይወፀ ተሳዕሩ፤ ብዙሓት’ውን ሞቱ። ብድሕሪኡ እስራኤላውያን ካብ ከንኣን ተመሊሶም ኣብ ምድረበዳ ንኣርብዓ ዓመት ተቕበዝበዙ።

{{https://api.unfoldingword.org/obs/jpg/1/en/360px/obs-en-14-11.jpg}}

ህዝቢ እስራኤል ኣፍቶም ኣብ ምድረበዳ ዝተቕበዝብዙሎም ኣርብዓ ዓመታት እግዚኣብሄር መገቦም። ካብ ሰማይ ‹‹ማና›› ዝብሃል እንጀራ ሃቦም። ስጋ ክበልዑ ድማ ናብ ሰፈሮም ብርንሂጎታት ሰደደሎም። ኣብቲ ግዜ እቲ ክዳኖም ኰነ ጫምኦም ከምዘይኣርግ ገበረሎም።

{{https://api.unfoldingword.org/obs/jpg/1/en/360px/obs-en-14-12.jpg}}

እግዚኣብሄር ተኣምራዊ ብዝዀነ መንገዲ ካብ ከውሒ’ኳ ከይተረፈ ማይ ኣውፂኡ ኣስተዮም። እዚ ኩሉ ኰይኑ ግና ህዝቢ እስራኤል ኣብ ሙሴን ኣብ እግዚኣብሄርን ኣማረሩ፤ ኣዕረምረሙ’ውን። ይዅንእምብር፣ እግዚኣብሄር እቲ ንኣብርሃምን ንይስሃቕን ንያእቆብን ዘተስፈዎም ንምፍፃም ሕዝ’ውን እሙን ነበረ።

{{https://api.unfoldingword.org/obs/jpg/1/en/360px/obs-en-14-13.jpg}}

እቶም ህዝቢ ጥብ እትብል ማይ ኣብዘይነበሮም እዋን እግዚኣብሄር ንሙሴ፣ ‹‹ነዚ ከውሒ ተዛረቦ፤ ንሱ ከኣ ማይ ክፍልፍል እዩ›› በሎ። ሙሴ ግና ነቲ ከውሒ ኣብክንዲ ምዝራብ ክልተ ሻዕ ብበትሪ ስለዝወቕዖ ኣብ ቅድሚ እቲ ኩሉ ህዝቢ ንእግዚኣብሄር ኣየኽበሮን። ኩሉ ሰብ ምእንቲ ክሰቲ ድማ ካብቲ ከውሒ ማይ ፈልፈለ፤ ነገር ግን እግዚኣብሄር ኣብ ሙሴ ተቘጥዐ፤ ‹‹ናብታ ትስፍውቲ ምድሪ ኣይትኣትውን›› ድማ በሎ።

{{https://api.unfoldingword.org/obs/jpg/1/en/360px/obs-en-14-14.jpg}}

እስራኤላውያን ንኣርብዓ ዓመት ኣብ ምድረበዳ ምስተቕበዝበዙ፣ እቶም ኣብ እግዚኣብሄር ዝዓመፁ ኩሎም ሞቱ። ብድሕሪኡ እግዚኣብሄር ንህዝቡ መሊሱ ናብ ወሰን እታ ትስፍውቲ ምድሪ መርሖም። ሽዑ ሙሴ ኣሪጉ ነበረ። ስለዚ ነቲ ህዝቢ ብምምራሕ ምእንቲ ክሕግዞ እግዝኣብሄር ንኢያሱ መረፀ። ከምኡ’ውን ከም ሙሴ ዝበለ ነብዪ ሓደ መዓልቲ ከምዝልእኽ እግዚኣብሄር ንሙሴ ተስፋ ሃቦ።

{{https://api.unfoldingword.org/obs/jpg/1/en/360px/obs-en-14-15.jpg}}

ብድሕሪኡ ነታ ትስፍውቲ ምድሪ ምርኣይ ምእንቲ ክኽእል ናብ ጫፍ እምባ ክወፅእ ንሙሴ እግዚኣብሄር ነገሮ። ሙሴ ነታ ትስፍውቲ ምድሪ ረኣያ፤ ናብኣ ክኣቱ ግና እግዚኣብሄር ኣይፈቐደሉን። ብድሕሪኡ ድማ ሙሴ ሞተ። እስራኤላውያን ከኣ ሰላሳ መዓልቲ ሓዘኑ። ቀፂሉ ሓዱሽ መራሒኦም ኢያሱ ኰነ። ኢያሱ ብእግዚኣብሄር ዝኣመነን ምእዙዝን ስለዝነበረ ጥዑይ መራሒ ነበረ።

//ታሪኽ መፅሓፍ ቅዱስ፡- ካብ ዘፀኣት 16-17፤ ዘሁልቁ 10-14፤ 20፤ 27፤ ዘዳግም 34።//
