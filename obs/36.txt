====== 36. መልክዕ ኢየሱስ ተለወጠ ======

{{https://api.unfoldingword.org/obs/jpg/1/en/360px/obs-en-36-01.jpg}}

ሓደ መዓልቲ ኢየሱስ ንሰለስቲኦም ደቀ መዛሙርቱ፣ ንጴጥሮስን፣ ንያእቆብን ንዮሐንስን ሒዙ ክፅሊ ናብ ነዊሕ ጎቦ ወፀ። (እዚ ዮሃንስ ዝበሃል ደቀመዝሙር ንኢየሱስ ዘጠመቖ ኣይኰነን።)

{{https://api.unfoldingword.org/obs/jpg/1/en/360px/obs-en-36-02.jpg}}

ኢየሱስ እናፀለየ እንተሎ፣ ገፁ ከም ፀሓይ በርሀ፤ ክዳኑ’ውን ከም ብርሃን ፃዕዳ ኰነ፤ ኣብ ምድሪ ዘሎ ዝዀነ ሰብ ከፅርዮ ክሳዕ ዘይኽእል ኣዝዩ ፃዕዳ ኰነ።

{{https://api.unfoldingword.org/obs/jpg/1/en/360px/obs-en-36-03.jpg}}

ሽዑ ሙሴን ነብዪ ኤልያስን ተራእዩ። እዞም ቅድሚ ኣማኢት ዓመታት ኣብ ምድሪ ይነብሩ ዝነበሩ እዮም። ኣብ ቀረባ እዋን ስለ’ቲ ኣብ ኢየሩሳሌም ዝፍፀም ሞቱ ምስ ኢየሱስ ይዘራረቡ ነበሩ።

{{https://api.unfoldingword.org/obs/jpg/1/en/360px/obs-en-36-04.jpg}}

ሙሴን ኤልያስን ምስ ኢየሱስ፣ እናተዘራረቡ እንተለዉ፣ ጴጥሮስ ንኢየሱስ፣ ‹‹ኣብዚ ምዃን ንዓና ፅቡቕ እዩ። ሓደ ንዓኻ፣ ሓደ ንሙሴ፣ ሓደ ድማ ንኤልያስ ዝኸውን ሰለስተ ዳስ ንስራሕ›› በሎ። ጴጥሮስ ግና ዝብሎ ኣይፈልጥን ነበረ።

{{https://api.unfoldingword.org/obs/jpg/1/en/360px/obs-en-36-05.jpg}}

ጴጥሮስ እናተዛረበ እንተሎ፣ ብሩህ ደበና መፂኡ ከበቦም’ሞ ካብቲ ደበና ድምፂ ወፂኡ፣ ‹‹ብእኡ ባህ ዝብለኒ ዝፈትዎ ወደይ እዚ እዩ፤ ንዕኡ ስምዕዎ›› በለ። ሰለስቲኦም ደቀመዛሙርቲ ድማ ፈሪሖም ኣብ መሬት ወደቑ።

{{https://api.unfoldingword.org/obs/jpg/1/en/360px/obs-en-36-06.jpg}}

ሽዑ ኢየሱስ ዳህሰሶም’ሞ፣ ‹‹ኣይትፍርሑ፤ ተስኡ›› በሎም። ኣብ ዙርይኦም ክርእዩ ከለዉ ድማ ብዘይ ኢየሱስ ማንም ኣይነበረን።

{{https://api.unfoldingword.org/obs/jpg/1/en/360px/obs-en-36-07.jpg}}

ኢየሱስን ሰለስቲኦም ደቀመዛሙርቲ ካብቲ ጎቦ ወረዱ። በቲ ግዜ እቲ ኢየሱስ ከምዚ በሎም፤ ‹‹ነዚ ኣብዚ ዝዀነ ነገር ንማንም ከይትነግሩ። ኣነ ቶሎ ክመውት እየ፤ ክትስእ’ውን እየ። ብድሕሪኡ ኢኹም ንኻልኦት እትነግሩ።›››

//ታሪኽ መፅሓፍ ቅዱስ፡- ካብ ማቴዎስ 17፡1-9፤ ማርቆስ 9፡2-8፤ ሉቃስ 9፡28-36።//
