====== 37. ኢየሱስ ንኣልኣዛር ካብ ሞት ኣተስኦ ======

{{https://api.unfoldingword.org/obs/jpg/1/en/360px/obs-en-37-01.jpg}}

ሓደ መዓልቲ ኢየሱስ ኣልኣዛር ኣዝዩ ሓሚሙ እዩ ዝብል መልእኽቲ በፅሖ። ኣልኣዛርን ክልተ ኣሓቱ ማርያምን ማርታን ናይ ኢየሱስ ናይ ቀረባ ፈተውቱ ነበሩ። ኢየሱስ ነዚ ወረ ምስ ሰምዐ፣ ‹‹እዙ ሕማም ንኽብሪ ኣምላኽ እዩ እምበር ንሞት ኣይኰነን።›› በለ። ኢየሱስ ነቶም ፈተውቱ ኣዝዩ ይፈትዎም ነበረ። ነገር ግን ኣብቲ ዝነበሮ ንኽልተ መዓልቲ ፀንሐ።

{{https://api.unfoldingword.org/obs/jpg/1/en/360px/obs-en-37-02.jpg}}

ድሕሪ ክልተ መዓልቲ፣ ኢየሱስን ደቀመዛሙርቱን፣ ‹‹ናብ ይሁዳ ንኺድ›› በሎም። ‹‹ነገር ግን መምህር፣ ከምቲ ቅድሚ ቁሩብ እዋን ይሓስቦ ዝነበሩ፣ ኣብኡ ዘለዉ ኣህዛብ ክቐትሉኻ ይደልዩ ነበሩ!›› ኢሎም ደቀመዛሙርቱ መለሱሉ። ኢየሱስ ድማ፣ ‹‹ፈታዊና ኣልኣዛር ደቂሱ ስለዘሎ ካብ ድቃሱ ከነተስኦ ክኸይድ እየ›› በሎም።

{{https://api.unfoldingword.org/obs/jpg/1/en/360px/obs-en-37-03.jpg}}

እቶም ደቀመዛሙርቲ ኢየሱስ፣ ‹‹ዎ ጎይታ፣ ኣልኣዛር ደቂሱ እንተዀይኑስ ክትስእ እዩ›› በልዎ። ሽዑ ኢየሱስ ብግልፂ ነገሮም፤ ‹‹ኣልኣዛር ሞይቱ እዩ። ንስኻትኩም ምእንቲ ክትኣምኑ ኣብኡ ዘይምንባረይ ሕጕስ እየ።››

{{https://api.unfoldingword.org/obs/jpg/1/en/360px/obs-en-37-04.jpg}}

ኢየሱስ ናብቲ ኣልኣዛር ዝተወልደሉ ከተማ ክበፅሕ እንተሎ፣ ኣልኣዛር ካብዝመውት ኣርባዕተ መዓልቲ ኰይንዎ ነበረ። ማርታ ንኢየሱስ ክትረኽቦ ወፂኣ ከምዚ በለት፤ ‹‹ዎ ጎይታ፣ ንስኻ ኣብዚ ኔርካ እንተትነብር ሓወይ ኣይምሞተን። ነገር ግን እግዚኣብሄር እትልምኖ ኩሉ ከምዝህበካ እኣምን እየ።››

{{https://api.unfoldingword.org/obs/jpg/1/en/360px/obs-en-37-05.jpg}}

ኢየሱስ ድማ ከምዚ በላ፤ ‹‹ትንሳኤን ህይወትን ኣነ እየ። ብኣይ ዝኣምን ኩሉ እንተሞተ’ኳ ህያው ይኸውን። ብኣይ ዝኣምን ፈፂሙ ኣይመውትን። ነዚ ትኣምኒ ዲኺ? ማርታ ከኣ፣ ‹‹እወ ጎይታይ! ንስኻ እቲ መሲሕ ወዲ እግዚኣብሄር ከምዝዀንካ እኣምን እየ›› በለቶ።

{{https://api.unfoldingword.org/obs/jpg/1/en/360px/obs-en-37-06.jpg}}

ብድሕሪኡ ማርያም መፀት። ኣብ እግሪ ኢየሱስ ወዲቓ ድማ፣ ‹‹ዎ ጎይታ፣ ንስኻ ኣብዚ ኔርካ እንተትነብር ሓወይ ኣይምሞተን።›› በለት። ኢየሱስ ከኣ፣ ‹‹ንኣልኣዛር ኣበይ ኢኹም ኣቐሚጥኩምዎ?›› ኢሉ ሓተቶም። ንሳቶም ድማ፣ ‹‹ኣብ መቓብር እዩ፤ መፂኻ ርአ›› ኢሎም ነገርዎ። ሽዑ ኢየሱስ ነብዐ።

{{https://api.unfoldingword.org/obs/jpg/1/en/360px/obs-en-37-07.jpg}}

እቲ መቓብር በዓቲ ነበረ። ብእምኒ ተሓቲሙ ድማ ነበረ። ኢየሱስ ናብቲ መቓብር ምስ በፅሐ፣ ‹‹ነቲ እምኒ ኣልግስዎ›› በሎም። ነገር ግን ማርታ፣ ‹‹ካብዝመውት ኣርባዕተ መዓልቲ ኰይንዎ እዩ። ክሳዕ ሕዝስ ይሸትት እዩ›› በለቶ።

{{https://api.unfoldingword.org/obs/jpg/1/en/360px/obs-en-37-08.jpg}}

ኢየሱስ ድማ፣ ‹‹ብኣይ እንተትኣምንስ ክብሪ ኣምላኽ ከምእትርእዪዶ ኣይነገርኩኽን?›› በላ። ስለዚ ነቲ እምኒ ኣልገስዎ።

{{https://api.unfoldingword.org/obs/jpg/1/en/360px/obs-en-37-09.jpg}}

ብድሕሪኡ ኢየሱስ ንላዕሊ ኣንቋሪዑ፣ ‹‹ዎ ኣቦ፣ ስለእትሰምዐኒ ኣመስግነካ ኣለኹ። ንስኻ ኩልሻዕ ከምእትሰምዐኒ እፈልጥ እየ፤ ነገር ግን ንስኻ ከምዝለኣኽካኒ ምእንቲ ክኣምኑ ስለ እቶም ኣብዚ ደው ዝበሉ ስለ እዞም ሰባት ነዚ እብል ኣለኹ›› በለ። ብድሕሪኡ ኢየሱስ ዓው ኢሉ፣ ‹‹ዎ ኣልኣዛር፣ ንዓ ውፃእ!›› በለ።

{{https://api.unfoldingword.org/obs/jpg/1/en/360px/obs-en-37-10.jpg}}

ስለዚ ኣልኣዛር ምስተገንዘ ወፀ። ኢየሱስ ከኣ፣ ‹‹ፍትሕዎ’ሞ ግደፍዎ ይኺድ!›› በሎም። በዚ ተኣምር እዚ ድማ ካብ ኣይሁድ ብዙሓት ብኢየሱስ ኣመኑ።

{{https://api.unfoldingword.org/obs/jpg/1/en/360px/obs-en-37-11.jpg}}

ነገር ግን መራሕቲ ሃይማኖት ኣይሁድ ቀንኡ፤ ስለዚ ንኢየሱስን ንኣልኣዛርን ከመይ ገይሮም ከምዝቐትልዎም ንምትላም ብሓደ ተኣከቡ።

//ታሪኽ መፅሓፍ ቅዱስ፡- ካብ ዮሃንስ 11፡1-46።//
