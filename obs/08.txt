====== 8. እግዚኣብሄር ንዮሴፍን ቤተሰቡን ኣድሓኖም ======

{{https://api.unfoldingword.org/obs/jpg/1/en/360px/obs-en-08-01.jpg}}

ኣቡኦም ያእቆብ ንዮሴፍ ካብ ኣሕዋቱ ሓለፋ ይፈትዎ ስለዝነበረን የሴፍ’ውን ሓለቓ ኣሕዋቱ ከምዝኸውን ሕልሚ ርእዩ ስለዝነበረ ኣሕዋቱ ንዮሴፍ ፀልእዎ። ዮሴፍ፣ ኣሕዋቱ ክጥይቕ ናብኣቶም ምስ መፀ እቶም ኣሕዋቱ ጨውዮም ባሮት ንዝነግዱ ነጋዶ ሸጥዎ።

{{https://api.unfoldingword.org/obs/jpg/1/en/360px/obs-en-08-02.jpg}}

ድሕሪ ብዙሕ ዓመታት ያእቆብ ምስ ኣረገ እቶም ማል ዝሕልዉ ኣሕዋቱ ከመይ ከምዘለዉ ምእንቲ ክርእዮም ነቲ ዝፈትዎ ወዱ ዮሴፍ ለኣኾ።

{{https://api.unfoldingword.org/obs/jpg/1/en/360px/obs-en-08-03.jpg}}

ኣሕዋት ዮሴፍ ናብ ገዝኦም ቅድሚ ምምላሶም ነቲ ዮሴፍ ይኽደኖ ዝነበረ ቀምሽ ቀዳዲዶም ብደም ጥየል ኣለኽዎ። ብድሕሪኡ ነቲ ብደም ዝተኣልከ ቀምሽ ነቡኦም ኣርአይዎ። ንሱ ከኣ ኣራዊት በረኻ ቀቲልዎ እዩ ኢሉ ሓሰበ፤ ኣዝዩ’ውን ሓዘነ።

{{https://api.unfoldingword.org/obs/jpg/1/en/360px/obs-en-08-04.jpg}}

እቶም ነጋዶ ድማ ንዮሴፍ ንግብፂ ወሰድዎ። ሽዑ ግብፂ ኣብ ጥቓ ሩባ ኣባይ እትርከብ ሓያል ዓዲ ነበረት። እቶም ነጋዶ ንዮሴፍ ንሓደ ብዓል ስልጣን ሃፍታም ሰብኣይ ሸጥዎ። ዮሴፍ ድማ ጥዑይ ኣገልጋሊ ነበረ። እግዚኣብሄር ከኣ ንዮሴፍ ባረኾ።

{{https://api.unfoldingword.org/obs/jpg/1/en/360px/obs-en-08-05.jpg}}

ሰበይቲ ጎይትኡ ንዮሴፍ ምስ ዮሴፍ ክትድቅስ ፈተነት። ዮሴፍ ግና ኣብ ቅድሚ እግዚኣብሄር ሓጥያት ኣይሰርሕን ኢሉ እምቢ በላ። ንሳ ድማ ሓሪቓ ብሕሶት ከሲሳ ተታሒዙ ናብ ቤት ማእሰርቲ ክኣቱ ገበረት፤ ኣብ ቤት ማእሰርቲ እንተኣተወ’ኳ ንእግዚኣብሄር እሙን ኰይኑ ስለ እተረኽበ እግዚኣብሄር ባረኾ።

{{https://api.unfoldingword.org/obs/jpg/1/en/360px/obs-en-08-06.jpg}}

ዮሴፍ ንፁህ ሰብ እንተነበረ’ኳ ኣብ ቤት ማእሰርቲ ክልተ ዓመት ገበረ። ሓደ ለይቲ ግብፃውያን ‘ንጉስና’ ዝብልዎ ፈርኦን ክርድኦም ዘይከኣሎም ክልተ ሕልምታት ሓለመ። ካብ ኣማኸርቱ ሓደ’ኳ ነቶም ሕልምታት ክፈትሐሉ ዝኸኣለ ኣይነበረን።

{{https://api.unfoldingword.org/obs/jpg/1/en/360px/obs-en-08-07.jpg}}

እግዚኣብሄር ንዮሴፍ ሕልሚ ናይ ምትርጓም ውህበት ዓዲልዎ ነበረ። ስለዚ ፈርኦን ንዮሴፍ ካብ ቤት ማእሰርቲ ኣፀውዖ። ዮሴፍ ንሕልሙ ብምትርጓም፣ ‹‹እግዚኣብሄር ሸውዓተ ናይ ፅጋብ ዓመታት ከምፅእ እዩ፤ ብድሕሪኡ ድማ ሸውዓተ ናይ ጥምየት ዓመታት ክመፁ እዮም›› በሎ።

{{https://api.unfoldingword.org/obs/jpg/1/en/360px/obs-en-08-08.jpg}}

ፈርኦን ብዮሴፍ ኣዝዩ ገረሞ፤ ኣብ ኩላ ግብፂ ድማ ካብኡ ቀፂሉ ካልኣይ ብዓል ስልጣን ገይሩ ሸሞ።

{{https://api.unfoldingword.org/obs/jpg/1/en/360px/obs-en-08-09.jpg}}

ዮሴፍ ድማ ነቶም ህዝቢ ኣብተን ሸውዓተ ናይ ፅጋብ ዓመታት ብዙሕ እኽሊ ኣብ ማዕኸናት ከዋህልሉ ነገሮም። እተን ናይ ጥምየት ሸውዓተ ዓመታት ምስ መፃ ዮሴፍ ካፍቶም ቆፎታት እኽሊ እናውፅአ ብምሻጡ እኹል ዝብላዕ ምግቢ ረኸቡ።

{{https://api.unfoldingword.org/obs/jpg/1/en/360px/obs-en-08-10.jpg}}

እቲ ጥምየት ኣብ ግብፂ ጥራይ ዘይኰነስ ኣብቲ ያእቆብን ስድርኡን ዝነብሩሉ ከንኣን’ውን ኣትዩ ነበረ።

{{https://api.unfoldingword.org/obs/jpg/1/en/360px/obs-en-08-11.jpg}}

እኽሊ ምእንቲ ክሽምቱ ያእቆብ ንደቁ ናብ ግብፂ ለኣኾም። ኣሕዋት ዮሴፍ እኽሊ ክሽምቱ ከይዶም ኣብ ቅድሚ ዮሴፍ ደው ምስ በሉ ዮሴፍ ከምዝዀነ ኣይፈለጥዎን፤ ንሱ ግና ፈሊጥዎም ነበረ።

{{https://api.unfoldingword.org/obs/jpg/1/en/360px/obs-en-08-12.jpg}}

ዮሴፍ ነሕዋቱ ምስፈተኖም ተለዊጦም እንተኾይኖም ክርኢ፣ ‹‹ኣይትፍርሑ፣ ኣነ ሓውኩም ዮሴፍ እየ፤ ንባርነት ክትሸጡኒ ከለኹም ክፉእ ክተብፅሑለይ ፈቲንኩም ኔርኩም ኢኹም፣ ይኹንእምበር እግዚኣብሄር ነቲ ክፉእ ንሰናይ ገበሮ፤ ናብ ግብፂ መፂኹም ድማ ተቐመጡ፤ ንዓኻትኩምን ንቤተሰብኩምን ዘድልየኩም ነገር ኩሉ ከዳልወልኩም እየ›› በሎም።

{{https://api.unfoldingword.org/obs/jpg/1/en/360px/obs-en-08-13.jpg}}

ኣሕዋት ዮሴፍ ንዓዶም ተመሊሶም ዮሴፍ ብህይወት ከምዘሎ ነቡኦም ንያእቆብ ምስነገርዎ ያእቆብ ኣዝዩ ተሓጐሰ።

{{https://api.unfoldingword.org/obs/jpg/1/en/360px/obs-en-08-14.jpg}}

ምንም እኳ ያእቆብ ኣሪጉ እንተዀነ ምስኩሎም ቤተሰቡ ናብ ግብፂ ከይዶም ኣብኡ ተቐመጡ። ያእቆብ ቅድሚ ምሟቱ ንሕድሕድ ደቁ ባረኾም።

{{https://api.unfoldingword.org/obs/jpg/1/en/360px/obs-en-08-15.jpg}}

እግዚኣብሄር ንአብርሃም ዝሃቦም ተስፋታት ቃል ኪዳኑ ናብ ይስሃቕ ተሓላለፉ፤ ካብኡ ድማ ናብ ያእቆብ፣ ካብኡ ቀፂሉ ድማ ናብቶም ዓሰርተክልተ ደቂ ያእቆብን ቤተሰቦምን ተሓላለፈ። እቶም ዓሰርተክልተ ደቂ ያእቆብን ዘርኦምን ከኣ ዓሰርተክልቲኦም ነገዳት እስራኤል ኰኑ።

//ታሪኽ መጽሓፍ ቅዱስ፡- ካብ ዘፍጥረት 37-50።//
