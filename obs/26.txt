====== 26. ኢየሱስ ኣገልግሎቱ ጀመረ ======

{{https://api.unfoldingword.org/obs/jpg/1/en/360px/obs-en-26-01.jpg}}

ኢየሱስ ነቲ ሰይጣን ዘምፅአሉ ፈተና ምስ ሰዓረ፣ ብሓይሊ መንፈስ ቅሱስ ናብቲ ይነብረሉ ዝነበረ ገሊላ ዝበሃል ኣውራጃ ተመልሰ። ሽዑ ካብ ቦታ ናብ ቦታ እናኸደ መሃረ። ሰብ ኩሉ ድማ ብዛዕብኡ ፅቡቕ ይዛረብ ነበረ።

{{https://api.unfoldingword.org/obs/jpg/1/en/360px/obs-en-26-02.jpg}}

ኢየሱስ ኣብ እዋን ቍልዕነቱ ናብቲ ይነብረሉ ዝነበረ ከተማ ናዝሬት ተመልሰ። ሰንበት ምስ ኰነ ናብ ናይ ኣምልኾ ስፍራ ከደ። ምእንቲ ከንብብ ድማ ጥቕሉል መፅሓፍ ኢሳይያስ ሃብዎ። ኢየሱስ ነቲ ጥቕሉል መፅሓፍ ከፊቱ ነቶም ህዝቢ ኣንበበሎም።

{{https://api.unfoldingword.org/obs/jpg/1/en/360px/obs-en-26-03.jpg}}

ኢየሱስ፣ ‹‹ንድኻታት ብስራት፣ ንእተማረኹ ናፅነት፣ ንዓይነስዉራን ምርኣይ፣ ንእተኣስሩ ሓርነት ክስብኽ እግዚኣብሄር መንፈሱ ሃበኒ። እዚኣ ፍትውቲ ዓመት ጎይታ እያ›› ኢሉ ኣንበበ።

{{https://api.unfoldingword.org/obs/jpg/1/en/360px/obs-en-26-04.jpg}}

ብድሕሪኡ ኢየሱስ ተቐመጠ። ኩሎም ድማ ቀሪቦም ረአይዎ። እቲ ሕዚ ዘንበቦ ክፍሊ ብዛዕባ እቲ መሲሕ ዘመልክት እዩ። ኢየሱስ፣ ‹‹እዚ ዘንበብኩልኩም ቃል ሕዚ ኣብ ምፍፃም እዩ ዘሎ›› በለ። እቶም ህዝቢ ድማ ብምድናቕ፣ ‹‹እዚ ወዲ ዮሴፍዶ ኣይኰነን?›› በሉ።

{{https://api.unfoldingword.org/obs/jpg/1/en/360px/obs-en-26-05.jpg}}

ብድሕሪኡ ኢየሱስ፣ ‹‹ነብዪ ኣብ ዓዱ ከምዝይኽበር ሓቂ እዩ፤ ኣብ ዘበን ኤልያስ ኣብ እስራኤል ብዙሓት መበለታት ነበራ። ነገር ግን ንሰለስተ ዓመትን ፈረቓን ማይ ኣብዘይወቕዐሉ እዋን እግዚኣብሄር ንኤልያስ ኣብ ዝተፈልየ ዓዲ እንበር ኣብ እስራኤል ናብ ዘላ መበለት ኣይለኣኾን።››

{{https://api.unfoldingword.org/obs/jpg/1/en/360px/obs-en-26-06.jpg}}

ኢየሱስ ከምዚ ኢሉ ምዝራብ ቀፀለ፤ ‹‹ብዘበን ኤልሳእ ሕማም ቈርበት ዝነበሮም ብዙሓት ሰባት ነበሩ። ኤልሳእ ግና ንሓዲኦም’ኳ ኣይፈወሶምን። ነቲ ናይቶም ፀላእቲ እስራኤል ኣዛዚ ዝነበረ ናይ ንእማን ቈርበት ጥራይ ፈወሰ።›› እቶም ንኢየሱስ ይሰምዕዎ ዝነበሩ ህዝቢ ኣይሁዳውያን ነበሩ። ስለዚ ነዚ ክዛረብ ምስ ሰምዑ ብእኡ ሓረቑ።

{{https://api.unfoldingword.org/obs/jpg/1/en/360px/obs-en-26-07.jpg}}

ህዝቢ ናዝሬት ንኢየሱስ ካብቲ ዝምለኸሉ ቦታ ጎቲቶም ወሲዶም ክቐትልዎ ናብ ቀልቀል ፀድፊ ኣምፅእዎ። ነገር ግን ኢየሱስ ብማእኸል እቲ ህዝቢ ሓሊፉ ናብ ናዝሬት ከደ።

{{https://api.unfoldingword.org/obs/jpg/1/en/360px/obs-en-26-08.jpg}}

ብድሕሪኡ ኢየሱስ ኣብ ኩሉ ኣውራጃ ገሊላ ተዘዋወረ፤ ብዙሕ’ውን ናብኡ መፀ። ምርኣይ፣ ምኻድ፣ ምስማዕ ወይ ምዝራብ ዘይኽእሉ ሓዊሱ ብዙሓት ሕሙማትን ጉዱኣት ኣካልን ናብኡ ኣምፅኡ።

{{https://api.unfoldingword.org/obs/jpg/1/en/360px/obs-en-26-09.jpg}}

አጋንንቲ ዝሓደርዎም’ውን ከምኡ ብዙሓት ሰባት ናብ ኢየሱስ ኣምፅኡ። ኢየሱስ ክወፁ ምስ ኣዘዞም እቶም ኣጋንንቲ ካፍቶም ሰባት ወፁ። ብዙሕ ግዜ ከኣ፣ ‹‹ንስኻ ወዲ እግዚኣብሄር ኢኻ!›› እናበሉ ድማ የእውዩ ነበሩ። እቶም ህዝቢ ነዚ ርእዮም ብምድናቕ ንእግዚኣብሄር ኣምለኹ።

{{https://api.unfoldingword.org/obs/jpg/1/en/360px/obs-en-26-10.jpg}}

ብድሕሪኡ ኢየሱስ ዓሰርተኽልተ ደቀመዛሙርቲ መረፀ። እዞም ሃዋርያት ከኣ ምስ ኢየሱስ እናተጓዕዙ ካብኡ ተማህሩ።

//ታሪኽ መፅሓፍ ቅዱስ፡- ካብ ማቴዎስ 4፡12-25፤ ማርቆስ 1፡14-15፣ 35-39፤ 3፡13-21፤ ሉቃስ 4፡14-30፣ 38-44።//
