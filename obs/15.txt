====== 15. እታ ትስፍውቲ ምድሪ ======

{{https://api.unfoldingword.org/obs/jpg/1/en/360px/obs-en-15-01.jpg}}

ኣብ መወዳእታ እስራኤላውያን ናፍታ ትስፍውቲ ምድሪ ናብ ከንኣን ዝኣትዉሉ እዋን በፅሐ። ኢያሱ ናብታ ብብርቱዕ ቀፅሪ ትሕለው ዝነበረት ከተማ ከንኣናውያን ዝዀነት ከተማ ኢያሪኮ ክልተ ሰለይቲ ለኣኸ። ኣብታ ከተማ ድማ ነቶም ሰለይቲ ዝሓብአትን ከምልጡ ዝሓገዘቶምን ረሃብ እትበሃል ኣመንዝራ ሰበይቲ ትነብር ነበረት። ንሳ ነዚ ዝገበረት ብእግዚኣብሄር ስለዝኣመነት እያ። እቶም ሰለይቲ፣ እስራኤላውያን ንኢያሪኮ ከጥፍእዋ እንከለዉ ንረሃብን ቤተሰባን ከምዘድሕንዋ ቃል ኣተዉላ።

{{https://api.unfoldingword.org/obs/jpg/1/en/360px/obs-en-15-02.jpg}}

እስራኤላውያን ናፍታ ትስፍውቲ ምድሪ ንምእታው ንሩባ ዮርዳኖስ ክሰግሩ ግዲ ኰኖም። እግዚኣብሄር፣ ‹‹መጀመርታ ካህናት ክሰግሩ ግበር›› ኢሉ ንኢያሱ ነገሮ። እቶም ካህናት ናብ ሩባ ዮረዳኖስ ምእታው ምስጀመሩ፣ እቲ ማይ ምፍሳሱ ደው ኣበለ፤ እስራኤላውያን ድማ ብንቑፅ መሬት ሰገሩ።

{{https://api.unfoldingword.org/obs/jpg/1/en/360px/obs-en-15-03.jpg}}

እቶም ህዝቢ ሩባ ዮርዳኖስ ምስሰገሩ፣ ነታ ሓያል ከተማ ኢያሪኮ ከመይ ክወግእዋ ከምዘለዎም እግዚኣብሄር ንኢያሱ ነገሮ። እቶም ህዝቢ ከኣ ንእግዚኣብሄር ተኣዘዙ። እቲ ሰራዊትን እቶም ካህናትን ከምቲ እግዚኣብሄር ዝነገሮም በብመዓልቱ ሓደ ሻዕ ንሽዱሽተ መዓልቲ ንኸተማ ኢያሪኮ ዘወርዋ።

{{https://api.unfoldingword.org/obs/jpg/1/en/360px/obs-en-15-04.jpg}}

ብድሕሪኡ እስራኤላውያን ነታ ከተማ ሸውዓተ ሻዕ ዘወርዋ። ንመወዳእታ ግዜ እናዘወሩ እንተለዉ እቶም ሰራዊት ጨደሩ፤ ካህናት’ውን መለኸቶም ነፍሑ።

{{https://api.unfoldingword.org/obs/jpg/1/en/360px/obs-en-15-05.jpg}}

ሽዑ እቲ ኣብ ዙርያ ኢያሪኮ ተነዲቑ ዝነበረ ቀፅሪ ፈረሰ! ከምቲ እግዚኣብሄር ዝኣዘዞም ድማ ኣብታ ከተማ ንዝነበረ ኩሉ ኣጥፍእዎ። ነቶም ካብ ወገን እስራኤል ዝነበሩ ረኣብን ቤተሰባን ግና ኣድሓንዎም። ኣብ ከንኣን ይነብሩ ዝነበሩ ካልኦት ህዝቢ እስራኤላውያን ንኢያሪኮ ከምዘጥፍእዋ ምስሰምዑ፣ ንዓና’ውን ኣይገድፉናን ኢሎም ፈርሑ።

{{https://api.unfoldingword.org/obs/jpg/1/en/360px/obs-en-15-06.jpg}}

እግዚኣብሄር ኣብ ከንኣን ምስዝርከቡ ዝዀኑ ይኹኑ ህዝብታት ናይ ሰላም ስምምዕነት ከይገብሩ እግዚኣብሄር ኣዚዝዎም ነበረ። ካብ ከንኣናውያን ሓደ ዓሌት ዝዀኑ ገባኦናውያን ዝብሃሉ ካብ ርሑቕ ከምዝመፁ ብምምሳል ንኢያሱ ነገረዎ። ምስኣቶም ሰላም ክገብር ንኢያሱ ጠየቕዎ። ገባኦናውያን ካበይ ዝመፁ ከምዝነበሩ ንእግዚኣብሄር ኣይጠየቕዎን ነበሩ’ሞ ምስኣቶም ናይ ሰላም ስምምዕነት ገበረ።

{{https://api.unfoldingword.org/obs/jpg/1/en/360px/obs-en-15-07.jpg}}

ገባኦናውያን ከምዘዐሸውዎም ምስፈለጡ እስራኤላውያን ሓረቑ፤ ነገር ግን ኣብ ቅድሚ እግዚኣብሄር ዝኣተውዎ ቃል ስለዝነበረ ነቲ ምስኣቶም ዝገበርዎ ናይ ሰላም ስምምዕነት ሓለዉ። ፅንሕ ኢሎም ብኻልእ ግዜ ኣብ ከንኣን ዝነበሩ ናይ ካልእ ዓሌት ህዝቢ ነገስታት፣ ኣሞራውያን፣ ሰብ ገባኦን ምስ እስራኤላውያን ናይ ሰላም ስምምዕነት ከምዝገበሩ ሰምዑ፤ ስለዚ ሰራዊቶም ኣተሓባቢሮም ንገባኦናውያን ወግእዎም። ገባኦናውያን ከኣ ሓገዝ ደልዮም ናብ ኢያሱ መልእኽቲ ሰደዱ።

{{https://api.unfoldingword.org/obs/jpg/1/en/360px/obs-en-15-08.jpg}}

ስለዚ ኢያሱ ንሰራዊት እስራኤል ኣኪቡ ናብ ገባኦናውያን ከርክብ ለይቲ ሙሉእ ተጓዕዙ። ምስ ወግሐ ከይሓሰብዎ ንሰራዊት ኣሞራውያን ወግኡ።

{{https://api.unfoldingword.org/obs/jpg/1/en/360px/obs-en-15-09.jpg}}

በታ መዓልቲ እቲኣ እግዚኣብሄር ንእስራኤላውያን ተዋግአሎም። ንኣሞራውያን ብምድንጋር ዓበየቲ ኣእማን በረድ ኣውሪዱ ብዙሓት ኣሞራውያን ቀተለ።

{{https://api.unfoldingword.org/obs/jpg/1/en/360px/obs-en-15-10.jpg}}

ከምኡ’ውን እስራኤላውያን ንኣሞራውያን ፈፂሞም ምእንቲ ክስዕርዎም ፀሓይ ቀልጢፋ ከይትዓርብ ገበረ። በታ መዓልቲ እቲኣ እግዚኣብሄር ንእስራኤላውያን ዓብዪ ዓወት ሃቦም።

{{https://api.unfoldingword.org/obs/jpg/1/en/360px/obs-en-15-11.jpg}}

እግዚኣብሄር ነቶም ሰራዊት ምስ ሰዓረ፣ መብዛሕትኦም ህዝብታት ከንኣን ተሓባቢሮም ንእስራኤላውያን ክወግኡ ተላዕሉ። ኢያሱን እስራኤላውያንን ድማ ሰዓርዎም።

{{https://api.unfoldingword.org/obs/jpg/1/en/360px/obs-en-15-12.jpg}}

ድሕሪ እዚ ውግእ፣ እግዚኣብሄር ንሕድሕድ ዓሌት እስራኤል ናይታ ትስፍውቲ ምድሪ ዘዝበፅሖም ምድሪ መቐሎም። ብድሕሪኡ እግዚኣብሄር ኣብ ኩሉ ወሰና ሰላም ገበረላ።

{{https://api.unfoldingword.org/obs/jpg/1/en/360px/obs-en-15-13.jpg}}

ኢያሱ ምስኣረገ፣ ንህዝቢ እስራኤል ብሓደ ፀውዖም። ሽዑ ነቲ እግዚኣብሄር ኣብ እምባ ሲና ምስ እስራኤላውያን ዝገበሮ ቃል ኪዳን ክእዘዙ ግቡኦም ኣፍለጦም። እቶም ህዝቢ ደማ ንሕግታቱ ክእዘዙን እሙናት ኰይኖም ክነብሩን ቃል ኣተዉ።

//ታሪኽ መፅሓፍ ቅዱስ፡- ካብ ኢያሱ 1-24።//
