====== 6. እግዚኣብሄር ንይስሃቕ ሰበይቲ ከምዘዳለወሉ ======

{{https://api.unfoldingword.org/obs/jpg/1/en/360px/obs-en-06-01.jpg}}

አብርሃም ኣዝዩ ምስ ኣረገ ይስሃቕ ንዓቕመኣዳም በፅሐ። ስለዚ ኣብርሃም ካብቶም ኣገልገልቱ ንሓዲኡ ንወዱ ንይስሃቕ ሰበይቲ ምእንቲ ከምፅአሉ ናብ ዓዲ ኣዝማዱ ለኣኾ።

{{https://api.unfoldingword.org/obs/jpg/1/en/360px/obs-en-06-02.jpg}}

እቲ ኣገልጋሊ ድማ ድሕሪ ነዊሕ ጉዕዞ ናብቲ ኣዝማድ ኣብርሃም ዝነብሩሉ ምድሪ በፅሐ። ነቲ ዝተላእኸ ኣገልጋሊ ኣብርሃም እግዚኣብሄር ናብ ርብቃ መርሖ። ርብቃ ከኣ ጓል ወዱ ንሓው ኣብርሃም ነበረት።

{{https://api.unfoldingword.org/obs/jpg/1/en/360px/obs-en-06-03.jpg}}

ርብቃ ንስድርኣ ገዲፋ ምስቲ ኣገልጋሊ ናብ እንዳ ይስሃቕ ንምኻድ ተሰማምዐት። ምስ ኣተወት ድማ ይስሃቕ ተመርዓዋ።

{{https://api.unfoldingword.org/obs/jpg/1/en/360px/obs-en-06-04.jpg}}

ድሕሪ ነዊሕ እዋን ኣብርሃም ሞተ፤ እቲ እግዚኣብሄር ምስ ኣብርሃም ዝግበሮ ቃልኪዳን ድማ ናብ ይስሃቕ ተሓላለፈ። እግዚኣብሄር ንአብርሃም ክቚፀር ዘይኽእል ዘርኢ ከምዝህልዎ ተስፋ ሂብዎ ነበረ። ይኹንእምበር ሰበይቲ ይስሃቕ ርብቃ ቈልዑ ክትወልድ ኣይከኣለትን።

{{https://api.unfoldingword.org/obs/jpg/1/en/360px/obs-en-06-05.jpg}}

ይስሃቕ ንርብቃ ምስ ፀለየላ መናቱ ቈልዑ ክትወልድ እግዚኣብሄር ፈቐደ። ክልቲኦም ቈልዑ ኣብ ማህፀን ርብቃ እናሃለዉ ንሕድሕዶም ይቃለሱ ነበሩ። ርብቃ ድማ እቲ ኣብ ከርሳ ይኸውን ዘሎ ነገር እንታይ ከምዝዀነ ንእግዚኣብሄር ጠየቐቶ።

{{https://api.unfoldingword.org/obs/jpg/1/en/360px/obs-en-06-06.jpg}}

እግዚኣብሄር ንርብቃ ከምዚ በላ፤ ‹‹ካፍቶም ኣብ ከርስኺ ዘለዉ ክልተ ቈልዑ ክልተ ህዝብታት ክውፁ እዮም፤ ንሕድሕዶም ክቃለሱ፣ እቲ ዓብዪ ድማ ነቲ ንእሽተይ ከገልግሎ እዩ›› በላ።

{{https://api.unfoldingword.org/obs/jpg/1/en/360px/obs-en-06-07.jpg}}

ደቂ ርብቃ ምስ ተወልዱ እቲ ዓብዪ ጨጓርን ቀይሕን ነበረ’ሞ ‘ኤሳው’ ኢሎም ስም ኣውፅኡሉ፤ እቲ ምንኣሱ ከኣ መንክስ እግሪ ኤሳው ሒዙ ወፀ፤ ‘ያእቆብ’ ኢሎም ድማ ስም ኣውፅኡሉ።

//ታሪኽ መጽሓፍ ቅዱስ፡- ካብ ዘፍጥረት 24፡1-25፤ 26።//
