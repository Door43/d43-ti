====== 12. እስራኤላውያን ካብ ግብፂ ምውፅኦም ======

{{https://api.unfoldingword.org/obs/jpg/1/en/360px/obs-en-12-01.jpg}}

እስራኤላውያን ካብ ግብፂ ብምውፅኦም ኣዝዮም ተሓጐሱ። ናብታ ትስፍውቲ ምድሪ ይጐዓዙ ስለዝነበሩ በዝሕዚ ባሮት ኣይኰኑን! ግብፃውያን፣ እስራኤላውያን ወርቅን ብሩርን ካልኦት ዝኸበሩ ነገራትን ከይተረፉ ዝሓተትዎም ኩሉ ሂቦም ሰደድዎም። ካብ ግብፂ ክውፁ እንከለዉ ሓድሓደ እስራኤላውያን ዘይኰኑ ሰባት ብእግዚኣብሄር ኣሚኖም ምስ እስራኤላውይን ሓቢሮም ወፁ።

{{https://api.unfoldingword.org/obs/jpg/1/en/360px/obs-en-12-02.jpg}}

እግዚኣብሄር ቀቅድሚኦም ዝኸይድ ዓንዲ ደበና ብመዓልቲ፣ ዓንዲ ሓዊ ድማ ብለይቲ ይመርሖም ነበረ። እግዚኣብሄር ኩሉሻዕ ምስኣቶም ነበረ’ሞ ባዕሉ መርሖም። እቲ ክገብርዎ ዝግባእ ነገር ንዕኡ ምኽታል ጥራይ ነበረ።

{{https://api.unfoldingword.org/obs/jpg/1/en/360px/obs-en-12-03.jpg}}

ድሕሪ ቁሩብ መዓልቲ፣ ፈርኦንን ህዝቡን ሓሳቦም ብምቕያር መሊሶም ባሮቶም ክዀኑሎም ደለዩ። እግዚኣብሄር ንሱ ጥራይ ሓቀኛ ኣምላኽ ከምዝዀነ ህዝቡ ምእንቲ ክርእዩ፣ ከምኡ’ውን ንሱ ያህዌ፣ ካብ ፈርኦንን ኣማልኽቱን ዝበለፀ ሓያል ከምዞዀነ ምእንቲ ክፈልጡ ንልቢ ፈርኦን ኣትረሮ።

{{https://api.unfoldingword.org/obs/jpg/1/en/360px/obs-en-12-04.jpg}}

ስለዚህ ፈርዖንን ሰራዊቱን መሊሶም ባሮቶም ክገብርዎም ንእስራኤላውያን ኣሳደድዎም። እስራኤላውያን፣ ሰራዊት ግብፂ ክስዕቦም ምስረኣዩ፣ ኣብ መንጎ ሰራዊት ፈርኦንን ቀይሕ ባሕርን ከምእተቐርቀሩ ተረድኡ። ኣዝዮም ፈሪሖም ስለዝነበሩ ድማ፣ ‹‹ካብ ግብፂ ንምንታይ ወፃእና? ደጊም ክውድኡና እዮም!›› ኢሎም ኣእወዩ።

{{https://api.unfoldingword.org/obs/jpg/1/en/360px/obs-en-12-05.jpg}}

ሙሴ ከኣ ንእስራኤላውያን፣ ‹‹ኣይትፍርሑ! ሎሚ እግዚኣብሄር ከድሕነኩም እዩ!›› በሎም። ብድሕሪኡ እግዚኣብሄር፣ ‹‹ናብ ቀይሕ ባሕሪ ንኽኸዱ ነቶም ህዝቢ ንገሮም›› ኢሉ ንሙሴ ነገሮ። ብድሕሪኡ እግዚኣብሄር፣ ግብፃውያን ንእስራኤላውያን ምእንቲ ከይርእይዎም ነቲ ዓንዲ ደበና ኣብ መንጎ እስራኤላውያንን ግብፃውያንን ገበሮ።

{{https://api.unfoldingword.org/obs/jpg/1/en/360px/obs-en-12-06.jpg}}

ሙሴ ኢዱ ናብቲ ባሕሪ ብምዝርጋሕ ነቲ ባሕር ክመቕሎ እግዚኣብሄር ነገሮ። ሽዑ ንፋስ መፂኡ ነቲ ባሕሪ ኣብ ክልተ መቒሉ መገዲ ኣውፅአሉ።

{{https://api.unfoldingword.org/obs/jpg/1/en/360px/obs-en-12-07.jpg}}

ሽዑ እስራኤላውያን እቲ ማይ ብየማነ ፀጋሞም ከም ግድግዳ ኰይኑሎም ኣብቲ ባሕሪ ብንቑፅ መሬት ሰገሩ።

{{https://api.unfoldingword.org/obs/jpg/1/en/360px/obs-en-12-08.jpg}}

ብድሕሪኡ እስራኤላውያን ከምዘምልጥዎም ግብፃውያን ምእንቲ ክርእዩ ነቲ ዓንዲ ደበና ኣግለሶ። ግብፃውያን ከኣ ደድሕሪኦም ስዒቦም ምስጓጕ ጀመሩ።

{{https://api.unfoldingword.org/obs/jpg/1/en/360px/obs-en-12-09.jpg}}

ኣብቲ ባሕሪ ኣትዮም ድማ ንእስራኤላውያን ሰዓብዎም። እግዚኣብሄር ግና ግብፃውያን ከምዝጭነቑን ሰረገላታቶም ምኻድ ከምዝኣብይዎምን ገበረ። ‹‹ህደሙ! እግዚኣብሄር ንእስራኤላውያን እናተዋግአሎም እዩ!›› ኢሎም ድማ ኣእወዩ።

{{https://api.unfoldingword.org/obs/jpg/1/en/360px/obs-en-12-10.jpg}}

እስራኤላውያን ነቲ ባሕሪ ብሰላም ምስ ሰገሩ፣ ሙሴ መሊሱ ኢዱ ናብቲ ባሕሪ ክዝርግሕ እግዚኣብሄር ነገሮ። ከምቲ ዝበሎ ምስገበረ ከኣ እቲ ማይ ኣብ ሰራዊት ግብፃውያን ተመሊሱ ከምቲ ዝነበሮ ኰነ። ኩሎም ሰራዊት ግብፂ ድማ ኣብቲ ባሕሪ ሰጠሙ።

{{https://api.unfoldingword.org/obs/jpg/1/en/360px/obs-en-12-11.jpg}}

እስራኤላውያን ግብፃውያን ከምዝሞቱ ምስረአዩ ብእግዚኣብሄረ ኣመኑ፤ ሙሴ’ውን ነብዪ እግዚኣብሄር ከምዝዀነ ኣመኑ።

{{https://api.unfoldingword.org/obs/jpg/1/en/360px/obs-en-12-12.jpg}}

ከምኡ’ውን እስራኤላውያን እግዚኣብሄር ካብ ሞትን ባርነትን ስለዘድሐኖም ኣዝዮም ተሓጐሱ! ሕዚ ንእግዚኣብሄር ከገልግሉ ናፃ ኰኑ። ካብ ሰራዊት ግብፃውያን ስለዘድሐኖም ስለ እቲ ዝረኸብዎ ናፅነት በዓል ገይሮም ንእግዚኣብሄር ከኽብርዎን ከመስግንዎን ብዙሕ መዝሙር ዘመሩ።

{{https://api.unfoldingword.org/obs/jpg/1/en/360px/obs-en-12-13.jpg}}

እግዚኣብሄር ከመይ ገይሩ ኣብ ግብፃውያን ዓወት ከምዝሃቦምን ካብ ባርነት ናፃ ከምዘውፅኦምን ምእንቲ ክዝክሩ በብዓመቱ ፋሲጋ ዝበሃል በዓል ከብዕሉ ንእስራኤላውያን ኣዘዞም። ገንሸል ሓሪዶም ምስ ዘይበዅዐ ቅጫ በሊዖም ድማ ተሐጐሱ።

//ታሪኽ መጽሓፍ ቅዱስ፡- ካብ ዘፀኣት 12፡33-15፡21።//
