====== 7. እግዚኣብሄር ንያእቆብ ባረኾ ======

{{https://api.unfoldingword.org/obs/jpg/1/en/360px/obs-en-07-01.jpg}}

እቶም ቈልዑ ምስዓበዩ ያእቆብ ምስ እንኡ ኣብ ገዛ ምውዓል ዝፈቱ ኰነ። ኤሳው ግና ሃደን ይፍቱ ነበረ። ርብቃ ንያእቆብ ትፈትዎ ነበረት፣ ይስሃቕ ግን ንኤሳው ይፈትዎ ነበረ።

{{https://api.unfoldingword.org/obs/jpg/1/en/360px/obs-en-07-02.jpg}}

ሓደ መዓልቲ ኤሳው ካብ ሃደን ተመሊሱ ምስ መፀ ኣዝዩ ጠምይዎ ነበረ። ኤሳው ንያእቆብ ‹‹በይዛኻ ካበቲ ዘዳለኻዮ ምግቢ ንእሽተይ ሃበኒ›› በሎ። ያእቆብ ከኣ ኣቐዲምካ መሰል ብዅርንኻ ሃበኒ በሎ። ኤሳው ድማ መሰል ብዅርንኡ ንያእቆብ ሃቦ። ያእቆብ’ውን ካብቲ ዝሰርሖ ምግቢ ንኤሳው ሃቦ።

{{https://api.unfoldingword.org/obs/jpg/1/en/360px/obs-en-07-03.jpg}}

ይስሃቕ ንኤሳው ክባርኾ ደለየ። ቅድሚኡ ግና ርብቃን ያእቆብን ንይስሃቕ ኣታለልዎ። ያእቆብ ንኤሳው መሲሉ ናብ ይስሃቕ ቀረበ። ይስሃቕ ኣሪጉ ስለዝነበረ ግና ኣይርእይን ነበረ። ስለዚ ያእቆብ ናይ ኤሳው ክዳውንቲ ተኸዲኑ ኣብ ኣእዳዉን ኣብ ክሳዱን ድማ ቆርበት ጥየል ገይሩ ብምቕራብ ንይስሃቕ ኣታለሎ።

{{https://api.unfoldingword.org/obs/jpg/1/en/360px/obs-en-07-04.jpg}}

ያእቆብ ናብ ኤሳው መፂኡ፣ ‹‹ኣነ ኤሳው እየ፣ መፂአ እኔኹ’ሞ ባርኸኒ›› በሎ። ይስሃቕ ነቲ ጨጕሪ ጥየል ዳህሲሱን ክዳኑ ኣጫንዩን ኤሳው ከምዝዀነ ብምሕሳብ ባረኾ።

{{https://api.unfoldingword.org/obs/jpg/1/en/360px/obs-en-07-05.jpg}}

ያእቆብ መሰል ብዅርንኡ ኣታሊሉ ስለዝወሰደሉ ኤሳው ንያእቆብ ፀልኦ። ኣቡኦም ምስ ሞተ ድማ ክቐትሎ ሓሰበ።

{{https://api.unfoldingword.org/obs/jpg/1/en/360px/obs-en-07-06.jpg}}

ነገር ግን ርብቃ ሓሳብ ኤሳው ሰምዐት። ስለዚ ንሳን ይስሃቕን ተማኺሮም ምስ ኣዝማዶም ክነብር ናብ ርሑቕ ዓዲ ንያእቆብ ሰደድዎ።

{{https://api.unfoldingword.org/obs/jpg/1/en/360px/obs-en-07-07.jpg}}

ያእቆብ ንብዙሕ ዓመት ምስ ኣዝማድ ርብቃ ተቐመጠ። ሽዑ ሓዳር ገይሩ 12 ኣወዳትን 1ቲ ጓልን ወለደ። እግዚኣብሄር ከኣ ኣሀፍተሞ።

{{https://api.unfoldingword.org/obs/jpg/1/en/360px/obs-en-07-08.jpg}}

ኣብ ከንኣን ዒስራ ዓመት ምስተቐመጠ ያእቆብ ምስ ስድርኡን ምስ ሰራሕተኛታቱን ምስ ጥሪቱን ናብ ምድሪ ከንኣን ክምለስ ወሰነ።

{{https://api.unfoldingword.org/obs/jpg/1/en/360px/obs-en-07-09.jpg}}

ኤሳው ሕዝ’ውን ክቐትለኒ ይሓስብ ይኸውን እዩ ኢሉ ሓሲቡ ፈርሐ። ስለዚ መርኣይ ገፅ ዝኸውን ብዙሕ ማል ውህብቶ ገይሩ ንኤሳው ሰደደሉ። ነቶም ንኤሳው ማል ዝወስዱሉ ኣገልገልቲ ያእቆብ ንኤሳው፣ ‹‹ኣገልጋሊኻ ያእቆብ ነዞም ማል ሰዲዱልካ እኒሄ፣ ንሱ ድማ ቀልጢፉ ክመፅእ እዩ›› በልዎ።

{{https://api.unfoldingword.org/obs/jpg/1/en/360px/obs-en-07-10.jpg}}

ኤሳው ግን ቀደሙ’ውን ንያእቆብ በደሉ ይቕረ ኢሉሉ ስለዝነበረ መሊሱ ክረኽቦ ሕጕስ ነበረ። ያእቆብ ኣብ ምድሪ ከንኣን ብሰላም ተቐመጠ። ብድሕሪኡ ይስሃቕ ሞተ፤ ያእቆብን ኤሳውን ድማ ቀበርዎ። እቲ እግዚኣብሄር ንኣብርሃም ዝኣተዎ ቃልኪዳን ሕጂ ከኣ ናብ ያእቆብ ተሓላለፈ።

//ታሪኽ መጽሓፍ ቅዱስ፡- ካብ ዘፍጥረት 25፣27-33፡20።//
