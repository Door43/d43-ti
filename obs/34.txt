====== 34. ኢየሱስ ካልኦት ታሪኻት መሃረ ======

{{https://api.unfoldingword.org/obs/jpg/1/en/360px/obs-en-34-01.jpg}}

ኢየሱስ ብዛዕባ መንግስቲ እግዚኣብሄር ካልኦት ብዙሓት ታሪኻት መሃረ። ንኣብነት፣ ከምዚ በለ፤ ‹‹መንግስቲ እግዚኣብሄር ሰብ ኣብ ግራቱ ዝዘርኣ ዘርኢ ኣድሪ እያ 'ትመስል። ንሳ ካብ ኩለን ዘርእታት ዝነኣሰት እያ።

{{https://api.unfoldingword.org/obs/jpg/1/en/360px/obs-en-34-02.jpg}}

‹‹ነገር ግን እታ ዘርኢ ኣድሪ በቝላ ምስ ዓበየት ኣዕዋፍ መፂአን ክሳዕ ዝሰፍራላ ካብ ተኽልታት ኩሎም ዝዓበየት ትኸውን።››

{{https://api.unfoldingword.org/obs/jpg/1/en/360px/obs-en-34-03.jpg}}

ኢየሱስ ካሊእ ታሪኽ ተዛረበ፤ ‹‹መንግስቲ እግዚኣብሄር ሰበይቲ ወሲዳ ኩሉ ክሳዕ ዝበኵዕ ምስ ሕሩጭ ዝሓወሰቶ መባዅዕቲ እያ 'ትመስል።

{{https://api.unfoldingword.org/obs/jpg/1/en/360px/obs-en-34-04.jpg}}

‹‹ከምኡ'ውን መንግስቲ እግዚኣብሄር፣ ሰብ ኣብ ማእኸል ግራት ዝሓብኣ ጥሪት እያ 'ትመስል። ካሊእ ሰብ ነቲ ጥሪት ረኺቡ መሊሱ ቀበሮ። ኣዝዩ ተሓጒሱ ከይዱ ዘለዎ ኩሉ ሸይጡ በቲ ገንዘብ ነቲ ሕርሻ ዓደጎ።

{{https://api.unfoldingword.org/obs/jpg/1/en/360px/obs-en-34-05.jpg}}

‹‹ከምኡ'ውን መንግስቲ እግዚኣብሄር፣ ዋግኣ ኣዝዩ ክባር ዝዀነ ዕንቍ እያ 'ትመስል። ነጋዳይ ነታ ዕንቊ ምስ ረኸባ ዘለዎ ኩሉ ሸይጡ ዓደጋ።››

{{https://api.unfoldingword.org/obs/jpg/1/en/360px/obs-en-34-06.jpg}}

ብድሕሪኡ ኢየሱስ ብዛዕባ ሓድሓደ ብሰናይ ግብሮም ዝእመኑን ንኻልኦት ዝንዕቑን ታሪኽ ገለ ሰባት ተዛረበ። ‹‹ክልተ ሰባት ክፅልዩ ናብ ቤተመቕደስ ከዱ። እቲ ሓደ ኣካብ ቀረፅ እንትኸውን፣ እቲ ካልእ ድማ መራሒ ሃይማኖት ነበረ›› በለ።

{{https://api.unfoldingword.org/obs/jpg/1/en/360px/obs-en-34-07.jpg}}

‹‹እቲ መራሒ ሃይማኖት ከምዚ ኢሉ ፀለየ፤ ‹ዎ እግዚኣብሄር፣ ከም ካልኦት ሰባት፣ ከታሪን ዓመፀኛን ኣመንዝራን፣ ከምዚ ኣካብ ቀረፅ'ውን ስለዘይኰንኩ ኣመስግነካ።

{{https://api.unfoldingword.org/obs/jpg/1/en/360px/obs-en-34-08.jpg}}

‹እዚ ድማ፣ በብሰሙን እፀውም፣ ካብዝረኽቦ ገንዘብን ጥሪትን ኩሉ'ውን ዕሽር እኸፍል።›››

{{https://api.unfoldingword.org/obs/jpg/1/en/360px/obs-en-34-09.jpg}}

‹‹እቲ ኣካብ ቀረፅ ግና ካብቲ መራሒ ሃይማኖት ርሕቕ ኢሉ ጠጠው በለ፤ ናብ ሰማይ እኳ ኣይረኣየን። ኣብክንድ’ዚ፣ ኣፍልቡ እናወቕዐ፣ ‹ዎ እግዚኣብሄር፣ ኣነ ሓጥያተኛ ስለዝዀንኩ በይዛኻ መሓረኒ› ይብል ነበረ።››

{{https://api.unfoldingword.org/obs/jpg/1/en/360px/obs-en-34-10.jpg}}

ብድሕሪኡ ኢየሱስ ከምዚ በለ፤ ‹‹ብሓቂ እብለኩም ኣለኹ፣ እግዚኣብሄር ናይቲ ኣካቢ ቀረፅ ፀሎት ሰሚዑ 'ፃድቕ ኢኻ' በሎ። ንፀሎት እቲ መራሒ ሃይማኖት ግና ኣይፈተወሉን። እግዚኣብሄር፣ ዓርሱ ክብ ንዘብል የዋርዶ፣ ዓርሱ ንዘዋርድ ግና ልዕል የብሎ›› በለ።

//ታሪኽ መፅሓፍ ቅዱስ፡- ካብ ማቴዎስ 13፡31-33፣ 44-46፤ ማርቆስ 4፡30-32፤ ሉቃስ 13፡18-21፤ 18፡9-14።//
