====== 1. ፍጥረት ======

{{https://api.unfoldingword.org/obs/jpg/1/en/360px/obs-en-01-01.jpg?direct&}}

ካብዚ ቀፂሉ እንርእዮ እግዚኣብሄር ናይ ኩሉ ነገር ጀማሪ ከምዝዀነ እዩ። ስለዝዀነ ድማ እግዚኣብሄር ንዓለምን ነቶም ኣብ ውሽጣ ዘለዉ ኩሎም ኣብ ሽዱሽተ መዓልቲ ፈጠረ። እግዚኣብሄር ንምድሪ ምስ ፈጠረ ምድሪ ፀልማትን ባዶን ነበረት፤ ኣብ ውሽጣ ድማ ምንም ነገር ኣይተፈጥረን ነበረ። ይኹንእንበር መንፈስ እግዚኣብሄር ኣብ ማያት ሰፊፉ ነበረ።

{{https://api.unfoldingword.org/obs/jpg/1/en/360px/obs-en-01-02.jpg?direct&}}

ብድሕሪኡ እግዚኣብሄር ‹‹ብርሃን ይኹን›› በለ ብርሃን’ውን ኰነ። እግዚኣብሄር እቲ ብርሃን ሰናይ ከምዝዀነ ርእዩ ‹‹ቀትሪ›› ኢሉ ሰመዮ። እግዚኣብሄር ንቐትሪ ካብ ፀልማት ብምፍላይ ነቲ ፀልማት ‹‹ለይቲ›› ኢሉ ሰመዮ። እግዚኣብሄር በቲ ቀዳማይ መዓልቲ ብርሃን ፈጠረ።

{{https://api.unfoldingword.org/obs/jpg/1/en/360px/obs-en-01-03.jpg?direct&}}

ኣብ ካልኣይ መዓልቲ እግዚኣብሄር ነቲ ልዕሊ ምድሪ ዘሎ ጠፈር ፈጠረ። ስለዝዀነ ድማ እግዚኣብሄር ነቲ ማይ ካብ ጠፈር ፈለዮ።

{{https://api.unfoldingword.org/obs/jpg/1/en/360px/obs-en-01-04.jpg?direct&}}

ኣብ ሳልሳይ መዓልቲ እግዚኣብሄር ንማይ ካብቲ ንቑፅ መሬት ክፍለ ገበረ። እግዚኣብሄር ነቲ ንቑፅ መሬት ‹‹ምድሪ›› ነቲ ማይ ድማ ‹‹ባሕሪ›› ኢሉ ሰመዮ። እግዚኣብሄር እቲ ዝፈጠሮ ኩሉ ሰናይ ከምዝዀነ ረኣየ።

{{https://api.unfoldingword.org/obs/jpg/1/en/360px/obs-en-01-05.jpg?direct&}}

ብድሕሪኡ እግዚኣብሄር ምድሪ ኩሉ ዓይነት ኣእዋምን ተኽልታትን ተብቊል በለ፤ ከምኡ ድማ ኰነ። እግዚኣብሄር እቲ ዝፈጠሮ ኩሉ ሰናይ ከምዝዀነ ረኣየ።

{{https://api.unfoldingword.org/obs/jpg/1/en/360px/obs-en-01-06.jpg?direct&}}

ኣብቲ ራብዓይ መዓልቲ ፍጥረት፣ እግዚኣብሄር ፀሓይን ወርሕን ከዋኽብትን ፈጠረ። እግዚኣብሄር ድማ ነዚኣቶም ቀትርን ለይትን፣ ወቕትታትን ዓመታትን ከምዝፈልዩ ገበረ። እግዚኣብሄር እቲ ዝፈጠሮ ኩሉ ሰናይ ከምዝዀነ ረኣየ።

{{https://api.unfoldingword.org/obs/jpg/1/en/360px/obs-en-01-07.jpg?direct&}}

ኣብቲ ሓምሻይ መዓልቲ እግዚኣብሄር ኣብ ውሽጢ ማይ ዝነብሩን ዝነፍሩ ኩሎምን ፈጠረ። እግዚኣብሄር እቲ ዝፈጠሮ ኩሉ ሰናይ ከምዝዀነ ረኣየ፤ ነቶም ፍጥረቱ ድማ ባረኾም።

{{https://api.unfoldingword.org/obs/jpg/1/en/360px/obs-en-01-08.jpg?direct&}}

ኣብቲ ሻድሻይ መዓልቲ እግዚኣብሄር፣ ‹‹ኣብ ኩላ ምድሪ ኩሎም ዓይነታት እንስሳት ይዅኑ›› በለ። ከምቲ እግዚኣብሄር ዝበሎ ድማ ኰነ። ገሊኦም እንስሳት ሕርሻ፣ ገሊኦም ኣብ ምድሪ ለመም ዝብሉ፣ ገሊኦም ድማ እንስሳት ዘገዳም ነበሩ። እግዚኣብሄር እዚ ድማ ሰናይ ከምዝዀነ ረኣየ።

{{https://api.unfoldingword.org/obs/jpg/1/en/360px/obs-en-01-09.jpg?direct&}}

እግዚኣብሄር፣ ‹‹ሰባት ብመልክዕና ከም ምሳሌና ንፍጠር፤ ንሳቶም ድማ ኣብ ኩሉ ምድርን ኣብ ኩሎም እንስሳትን ስልጣን ይሃልዎም›› በለ።

{{https://api.unfoldingword.org/obs/jpg/1/en/360px/obs-en-01-10.jpg?direct&}}

ስለዚ ድማ እግዚኣብሄር ካብ ምድሪ ሓመድ ወሲዱ ሰብ ገይሩ ሰሪሑ እስትንፋስ ህይወት ሃቦ። ስም እዚ ሰብ ድማ “ኣዳም” ተባህለ። እግዚኣብሄር ኣብቲ ኣዳም ዝነብረሉ ተኽሊ ተኺሉ ንኸልምዖ ኣብኡ ኣቐመጦ።

{{https://api.unfoldingword.org/obs/jpg/1/en/360px/obs-en-01-11.jpg?direct&}}

ኣብ ማእኸል ተኽሊ ድማ እግዚኣብሄር ክልተ ዝተፈልዩ ተኽልታት ተኸለ፤ ንሳቶም ድማ ተኽሊ ህይወትን ክፉእን ሰናይን ዘፍልጥ ተኽልን ነበሩ። እግዚኣብሄር ድማ ብዘይ ካብቲ ክፉእን ሰናይን ዘፍልጥ ተኽሊ ፍልጠት ካብዝዀነ ተኽሊ ክበልዕ ከምዝኽእል ነገሮ። ግንከ ካብቲ ክፉእን ሰናይ ዘፍልጥ ተኽሊ እንተበሊዑ ከምዝመውት ነጊርዎ ነበረ።

{{https://api.unfoldingword.org/obs/jpg/1/en/360px/obs-en-01-12.jpg?direct&}}

እግዚኣብሄር ሰብ በይኑ ምዃኑ ሰናይ ከምዘይኰነ ንኣዳም ነገሮ። ካብቶም እንስሳት ንኣዳም ሓጋዚ ክኸውን ዝኸኣለ ሓደ’ኳ ኣይነበረን።

{{https://api.unfoldingword.org/obs/jpg/1/en/360px/obs-en-01-13.jpg?direct&}}

እግዚኣብሄር ድማ ኣብ ኣዳም ከቢድ ድቃስ ኣውረደሉ፤ ምስ ደቀሰ ድማ ካብ ጎኑ ሓንቲ ዓፅሚ ወሲዱ ሰበይቲ ገይሩ ሰሪሑ ናብ ኣዳም ኣምፅኣ።

{{https://api.unfoldingword.org/obs/jpg/1/en/360px/obs-en-01-14.jpg?direct&}}

ኣዳም ምስረኣያ ድማ ከምዚ በለ፤‹‹እዚኣ ንዓይ እያ ’ትመስል፣ ካብ ወዲ እያ ተረኺባ’ሞ ሰበይቲ ትበሃል። ስለዚ ሰብ ኣቡኡን እንኡን ይገድፍ፣ ምስ ሰበይቱ ድማ ሓደ ይኸውን።

{{https://api.unfoldingword.org/obs/jpg/1/en/360px/obs-en-01-15.jpg?direct&}}

እግዚኣብሄር ብመልክዑ ተባዕታይን ኣንስተይትን ፈጠረ። ባረኾም፤ በሎም ድማ፣ ‹‹ብዙሓት ደቅን ደቅደቅን ይሃልዉኹም፣ ንምድሪ ድማ ምልእዋ።›› እግዚኣብሄር እቲ ዝሰርሖ ነገር ኩሉ ኣዝዩ ሰናይ ከምዝነበረ ረኣየ። ብኹሉ ነገር ድማ ተሓጐሰ፤ እዚ ኩሉ ኣብ ሽዱሽተ መዓልቲ ኰነ።

{{https://api.unfoldingword.org/obs/jpg/1/en/360px/obs-en-01-16.jpg?direct&}}

ኣብቲ ሻውዓይ መዓልቲ እግዚኣብሄር ናይ ምፍጣር ስርሑ ፈፀመ። ስለዚ ካብቲ ይሰርሖ ዝነበረ ስራሕ ኩሉ ዓረፈ፤ ነቲ ሻውዓይ መዓልቲ ድማ ባረኾ፣ ቀደሶ’ውን። እዚ ዝገበረ ድማ ካብ ኩሉ ስርሑ በዚ መዓልቲ እዚ ስለዝዓረፈ እዩ። እግዚኣብሄር ሰማይን ምድርን ነቶም ኣብ ውሽጣ ዝርከቡ ኩሎም ምስፈጠረ ኣፈጣጥርኦም ከምዚ እዩ ነይሩ።

//ታሪኽ መጽሐፍ ቅዱስ፡- ካብ ዘፍጥረት 1-2።//
