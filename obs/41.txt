====== 41. እግዚኣብሄር ንኢየሱስ ካብ ምዉታት ኣተስኦ ======

{{https://api.unfoldingword.org/obs/jpg/1/en/360px/obs-en-41-01.jpg}}

እቶም ወታደራት ንኢየሱስ ምስ ሰቐልዎ፣ ብኢየሱስ ዝኣመኑ ኣይሁድ ንጲላጦስ፣ ‹‹እቲ ኢየሱስ ዝብልዎ ሓሳዊ፣ ድሕሪ ሰለስተ መዓልቲ ክትስእ እየ ኢሉ እዩ። ደቀመዛሙርቱ ስግኡ ሰሪቖም ካብ ምዉታት ተሲኡ ምእንቲ ከይብሉ ሓደ ሰብ ነቲ መቓብር ክሕልዎ ኣለዎ›› በልዎ።

{{https://api.unfoldingword.org/obs/jpg/1/en/360px/obs-en-41-02.jpg}}

ጲላጦስ ድማ፣ ‹‹ገለ ወታደራት ወሲድኩም እቲ መቓብር ክሕሎ ግበሩ›› በለ። ስለዚ ነቲ ኣብ ኣፍ እቲ መቓብር ዝተዓፅወሉ እምኒ ሓቲሞም ማንም ሰብ ከይሰርቆ ምእንቲ ክሕልዉ ወታደራት ኣቘሙ።

{{https://api.unfoldingword.org/obs/jpg/1/en/360px/obs-en-41-03.jpg}}

ኢየሱስ ምስ ተሰቕለ እቲ ቀፂሉ ዘሎ መዓልቲ ሰንበት ነበረ። በቲ መዓልቲ ኣይሁድ ናብ መቓብር ክኸዱ ኣይፍቀደሎምን ነበረ። ስለዚ ድሕሪ ሰንበት ኣብ ወጋሕታ ብዙሓት ኣንስቲ ኣብ ስጋ ኢየሱስ ሽቱ ክርብርባሉ ናብቲ ኢየሱስ ዘለዎ መቓብር ክኸዳ ተዳለዋ።

{{https://api.unfoldingword.org/obs/jpg/1/en/360px/obs-en-41-04.jpg}}

ብሃንደበት ዓብዪ ምንቅጥቃጥ ምድሪ ኰነ። ከም በርቂ ዘብርህ መልኣኽ ድማ ኣብ ሰማይ ተራእየ። ነቲ እቲ መቓብር ተዓፅዩሉ ዝነበረ እምኒ ኣንከራርዩ ኣብ ልዕሊኡ ኮፍ በለ። እቶም ነቲ መቓብር ይሕልዉ ዝነበሩ ወታደራት ብስንባደ ከምዝሞቱ ኰይኖም ኣብ መሬት ወደቑ።

{{https://api.unfoldingword.org/obs/jpg/1/en/360px/obs-en-41-05.jpg}}

እተን ኣንስቲ ናብቲ መቓብር ምስ በፅሓ እቲ መልኣኽ፣ ‹‹ኣይትፍርሓ ኢየሱስ ኣብዚ የለን። ከምቲ ክትስእ እየ ዝበሎ ካብ ምዉታት ተሲኡ እዩ! ንዕነ ነቲ መቓብሩ ርአያ›› ኢሉ ነገረን። እተን ኣንስቲ ድማ ናብ ውሽጢ እቲ መቓብር ጠሚተን ነቲ ስጋ ኢየሱስ ኣቐሚጦሙሉ ዝነበረ ስፍራ ረአያ። ስግኡ ከኣ ኣብኡ ኣይነበረን!

{{https://api.unfoldingword.org/obs/jpg/1/en/360px/obs-en-41-06.jpg}}

ብድሕሪኡ እቲ መልኣኽ ነተን ኣንስቲ፣ ‹‹ኪዳ’ሞ ‹ኢየሱስ ካብ ምዉታት ተሲኡ እዩ፤ ቀዲሙኩም ናብ ገሊላ ክሓልፍ እዩ ኢልክን ንደቀመዛሙርቱ ንገርኦም››› ኢሉ ነገረን።

{{https://api.unfoldingword.org/obs/jpg/1/en/360px/obs-en-41-07.jpg}}

እተን ኣንስቲ ድማ ብፍርሕን ብዓብዪ ታሕጓስን ተመሊአን ነበራ። ነቲ ብስራት ንደቀመዛሙርቱ ክነግራ እናተጓየያ ከዳ።

{{https://api.unfoldingword.org/obs/jpg/1/en/360px/obs-en-41-08.jpg}}

እተን ኣንስቲ ነቲ ብስራት ንደቀመዛሙርቲ ክነግራ እናኸዳ እንተለዋ፣ ኢየሱስ ተራእየን፤ ንሳተን ከኣ ሰገዳሉ። ኢየሱስ ድማ፣ ‹‹ኣይትፍርሓ። ናብ ገሊላ ክሓልፉ ንደቀመዛሙርተይ ንገርኦም።ኣብኡ ድማ ክርእዩኒ እዮም›› በለን።

//ታሪኽ መፅሓፍ ቅዱስ፡- ካብ ማቴዎስ 27፡62-28፡15፤ ማርቆስ 16፡1-11፤ ሉቃስ 24፡1-12፤ ዮሐንስ 20፡1-18።//
